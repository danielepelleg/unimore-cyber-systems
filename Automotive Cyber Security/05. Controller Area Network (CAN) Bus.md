- [5. Controller Area Network (CAN) Bus](#5-controller-area-network-can-bus)
  - [`CAN` bus](#can-bus)
    - [`CAN` ad Alta Velocità](#can-ad-alta-velocità)
      - [Funzionamento](#funzionamento)
    - [`CAN` a Bassa Velocità](#can-a-bassa-velocità)
      - [Funzionamento](#funzionamento-1)
    - [Topologia CAN](#topologia-can)
    - [Architettura del Nodo CAN](#architettura-del-nodo-can)
    - [Caratteristiche Principali](#caratteristiche-principali)
      - [Arbitraggio](#arbitraggio)
  - [Frame `CAN`](#frame-can)
    - [Data Frame e Remote Frame](#data-frame-e-remote-frame)
      - [Data Frame vs Remote Frame](#data-frame-vs-remote-frame)
      - [Bit Stuffing](#bit-stuffing)
    - [Error Frame](#error-frame)
      - [Esempio](#esempio)
    - [Overload Frame](#overload-frame)
    - [Confinamento Errore](#confinamento-errore)
      - [Stati della ECU](#stati-della-ecu)
      - [Conseguenze sulla sicurezza](#conseguenze-sulla-sicurezza)
      - [**Attacco `BUS-OFF`**](#attacco-bus-off)

# 5. Controller Area Network (CAN) Bus

## `CAN` bus

`CAN` è uno **standard** per il ***collegamento di `ECU`*** note anche come *nodi*. Il `CAN` bus è costituito fisicamente da un ***doppino intrecciato di fili***, niente di più. È costituito da due cavi identificati come **`CAN High`** e **`CAN Low`**, che *trasportano la **stessa informazione uguale ma opposta*** e che presentano tra loro *due resistenze di $60 \ohm$* ($120\ohm$ la *resistenza terminale*).

Il `CAN` bus viene utilizzato su diversi mezzi: *camion*, *trattori*, *treni*, *elettronica marittima*, *dispositivi medici*.

### `CAN` ad Alta Velocità

I `CAN` ad alta velocità conosciuti anche come **`CAN-C`** sono uno standard `ISO`. Operano a velocità di $125 \text{ kBit/s}$ fino a $1 \text{ MBit/s}$ e sono quindi compatibili con i requisiti di trasmissione soft real-time. Il `CAN-C` viene utilizzato in diversi ambiti:

- Sistema di gestione del motore (Motronic per motori a benzina o EDC per motori diesel)
- Controllo elettronico della trasmissione
- ESP
- Quadro strumenti

#### Funzionamento

Si **alternano due livelli**: uno ***recessivo*** e uno ***dominante***. Nel livello recessivo c'è una differenza di potenziale di $0V$ tra il `CAN High` e il `CAN Low` ($2.5V$). Nel dominante c'è una differenza di potenziale di $2V$ tra il `CAN High` $3.5V$ e il `CAN Low` $1.5V$.

### `CAN` a Bassa Velocità

I `CAN` a bassa velocità conosciuti anche come **`CAN-B`** sono uno standard `ISO`. Operano a velocità di $5 \text{ kBit/s}$ fino a $125 \text{ kBit/s}$ e sono quindi compatibili con i requisiti di comfort e body.  Il `CAN-B` viene utilizzato in diversi ambiti:

- Controllo aria condizionata
- Controllo sedili
- Alzacristalli
- Sistema luci
- Controllo del sistema di navigazione

#### Funzionamento

Si **alternano due livelli**: uno ***recessivo*** e uno ***dominante***. Nel livello recessivo c'è una differenza di potenziale di $5V$ tra il `CAN High` $0V$ e il `CAN Low` $5V$. Nel livello dominante c'è una differenza di potenziale di $2.2V$ tra il `CAN High` $3.6V$ e il `CAN Low` $1.4V$.

### Topologia CAN

`CAN` supporta entrambe le topologie: bus e stella.

- **BUS**
  - Nessun singolo punto di guasto (a parte il bus stesso...)
  - Facile aggiungere nuovi nodi sul bus
  - A buon mercato (il settore automotive ama le cose a basso prezzo)
- **STELLA**
  - Possibilità di aggiungere un punto centrale
  - Solitamente collega due `CAN` bus differenti
  - Eventualmente interfaccia `CAN` e diversi sistemi

### Architettura del Nodo CAN

I dispositivi collegati a una rete CAN sono in genere sensori, attuatori e altri dispositivi (come le `ECU`). Questi dispositivi (*nodi*) collegati al bus sono costituiti da:

- Il **`CAN` Transceiver** corrisponde al ***livello 1 dello stack ISO/OSI***
- Il **`CAN` Controller** corrisponde al livello 2 dello stack ISO/OSI
- Il **Microcontrollore** (o *CPU*) corrisponde ai ***livelli 3, 4, 5, 6, 7 dello stack ISO/OSI***

**Nodi `CAN` base**

Il **microcontrollore** implementa solo la generazione del bit-stream ed esamina/filtra i messaggi ricevuti. Il Basic `CAN` Controller implementa un buffer intermedio per i messaggi che sono inviati e ricevuti rispettivamente dal microcontrollore e dal `CAN` Transceiver. Il `CAN` controller è molto semplice ed è quasi tutto è *gestito dal microcontrollore* (non in hardware ma in software). Dato che i microcontrollori di solito non hanno una capacità di elaborazione sufficiente, i moduli che adottano nodi `CAN` base sono adatti principalmente per ***bit rate bassi o per la trasmissione di pochi messaggi***.

**Nodi `CAN` completi**

Nei `CAN` completi viene alleviato il carico sul microcontrollore locale eseguendo tutte le comunicazioni (incluso il filtraggio dei messaggi) nel `CAN` Controller. Qui il **`CAN` Controller** si occupa di più cose (e le fa in hardware), ***alleggerendo il carico computazionale del microcontrollore*** e favorendo le performance (architettura più complessa). Viene utilizzato quando una ECU deve gestire più ***messaggi a velocità di trasmissione elevate***.

### Caratteristiche Principali

- **`MULTIMASTER`**: tutte le centraline ECU sono uguali non c'è quindi bisogno di un supernodo
- **Indirizzamento basato sui contenuti**: i messaggi includono un'***etichetta che identifica il contenuto del messaggio*** (sia sintassi che semantica), alle `ECU` non viene quindi assegnato un indirizzo specifico, ma devono condividere lo stesso set di etichette.
- **Accesso al bus arbitrato**: si cerca di ***evitare collisioni*** (si parla solo se l'bus è libero) e in caso di collisione, *passa il messaggio con la **priorità più alta***, l'altro è perso. La **priorità** si ***basata sulle etichette***.

#### Arbitraggio

Il principio di base è la differenza tra $0$ e $1$, con $1$ si indica il **livello recessivo**, mentre con $0$ il **livello dominante**. Quando il **bus è silenzioso** è trasmesso un livello ***recessivo***. Tutti i frame `CAN` iniziano con un livello dominante: le centraline che ascoltano sul bus sanno quando qualcuno ha iniziato a trasmettere un frame. Se **due centraline trasmettono lo stesso livello** (recessivo o dominante) ***va tutto bene***; mentre se una ECU trasmette un dominante e l'altra trasmette un recessivo, il dominante “vince” sul bus e la centralina che ha provato a trasmettere il recessivo rileva la “collisione” e interrompe immediatamente la trasmissione. Tutte le altre centraline non vedono collisione ma solo il livello dominante. Il risultato dell'arbitraggio dipende dal primo bit diverso dei messaggi trasmessi sul `CAN`. In tutti i frame `CAN` (ne esistono diversi tipi) all'inizio del frame c'è l'etichetta del messaggio generalmente chiamato come `ID`: la priorità del messaggio è basata sull'`ID`. Il problema è che se si vuole intasare il CAN bus è sufficiente utilizzare `ID` che sono composti solo da bit dominanti, così facendo si vince sempre l'arbitraggio e si può utilizzare il bus.

## Frame `CAN`

- **`DATA FRAME`**: invia dati (i più comuni)
- **`REMOTE FRAME`**: richiede dati (non dovrebbe essere usato)
- **`ERROR FRAME`**: segnala una condizione di errore
- **`OVERLOAD FRAME`**: richiede un ritardo

### Data Frame e Remote Frame

I **Bit Stuffing** è una tecnica che consiste nell'aggiungere bit di valore $0$ che non vengono considerati, si usa dal `SOF` alla `CRC` Sequence. I **campi** dei CAN Data Frame e Remote Frame:

- **`Start of Frame`** (**`SOF`**) - $1$ bit: indica l'inizio dei Data/Remote Frame e può essere trasmesso solo in *stato idle*.
- **Arbitration Field** - $12$ bit:
  - Identificatore Messaggio (**`ID`**) - $11$ bit: prima i Most Significant Bit
  - Remote Transmission Request (**`RTR`**) - $1$ bit: 0 (dominante) per i Data Frame; 1 (recessivo) per i Remote Frame
- **Control Field** - $6$ bit: informazioni riguardo la ***dimensione dei dati e la lunghezza dell'ID del messaggio***. Comprende:
  - **Identifier Extension Bit** (**`IDE`**, prima **`r1`**) - $1$ bit: definisce se il frame utilizza il *formato* `CAN 2.0A` o `CAN 2.0B` (esteso).
  - **`r0`** - $1$ bit: riservato per *estensioni future*, sempre dominante.
  - **Data Length Code** (**`DLC`**) - $4$ bit: indica il *numero di byte inclusi nel Data Field*. I valori comuni sono tra 0 e 8 ma è possibile avere valori maggiori di 8 per scopi di applicazioni specifiche. Il Data Field è comunque limitato al massimo a 8 byte, quindi i nodi riceventi si aspettano di ricevere 8 byte di dati anche se il DLC è maggiore di 8.

- **Data Field** - $0\dots64$ bit ($0\dots8$ byte): i dati che voglio trasmettere in un Data Frame (non presente in un Remote Frame)
- **`CRC`** Field - $16$ bit: checksum
  - `CRC` Sequence - 15 bit &rarr; `CRC`: ***Controllo di Ridondanza Ciclico*** calcolato su: `SOF`, `Arbitration`, `Control` e `Data Field`. Quando si calcola il checksum, i bit aggiunti per il riempimento non vengono considerati (bit stuffing).
  - Delimiter Bit - $1$ bit (recessivo) &rarr; indica la fine del `CRC`
- **`ACK`** Field - $2$ bit:
  - **`ACK` Slot** - 1 bit: dopo aver trasmesso il checksum, il mittente emette un valore recessivo sul bus (ACK slot). Allo stesso tempo, le ECU riceventi convalidano il checksum e inviano un livello dominante sul bus solo se il checksum è corretto. Quindi il mittente si aspetta di vedere un livello dominante sul bus durante l'`ACK` Slot, il che significa che almeno una delle `ECU` riceventi ha ricevuto il messaggio correttamente. Un ricevitore che rileva un errore nel `CRC` invierà anche un Error Frame
  - Delimiter Bit - 1 bit (recessivo)
- **`EOF`** Field - 7 bit (*recessivi*): marca la fine dei Data/Remote Frame
- Interframe Space (**`IFS`**) - 3 bit: non una vera parte del messaggio. I nodi non possono iniziare a trasmettere subito dopo l'`EOF`, devono attendere il tempo di trasmissione di 3 bit prima che il bus diventi di nuovo inattivo. Di solito, alla fine di un frame vediamo almeno $11$ bit recessivi.

#### Data Frame vs Remote Frame

I Data Frame trasmettono dati effettivi, mentre un Remote Frame chiede a qualcuno di trasmettere dati. Entrambi possono essere ricevuti da un qualsiasi numero di `ECU` a seconda del loro `ID`, ma nel caso dei `RF` solo la `ECU` che emette i Data Frame con lo stesso `ID` del Remote Frame dovrebbe rispondere.

I Remote Frame non dovrebbero essere utilizzati. È possibile ci siano collisioni se due Remote Frame per lo stesso ID sono mandati concorrentemente sul bus, ma con valori differenti del Control Field. L'arbitraggio è infatti limitato a controllare `ID` e `RTR`. `CIA` (*Can in Automation*) raccomanda di non utilizzare Remote Frame.

**Formato esteso: CAN 2.0B**

ID di 11 bit sono sufficienti per la maggior parte delle applicazioni automobilistiche e industriali, ma non per autocarri e veicoli fuoristrada. Alcuni protocolli richiedono `ID` più grandi per ottenere la compatibilità con altri protocolli. La soluzione consiste nell'estendere l'`ID` a $29$ bit. Per essere comunque il più compatibile possibile con` CAN 2.0A` si usano $11$ bit dell'`ID` `CAN 2.0A +` $18$ bit di estensione dell'`ID` inclusi solo nel formato `CAN 2.0B`.

Nel formato esteso il **Substitute Remote Request** (**`SRR`**), sempre recessivo, s***ostituisce nel formato esteso il flag `RTR` dopo l'`ID`*** a $11$ bit. L'**Identifier Extension Bit** (**`IDE`**) viene inserito *dopo l'`SRR`* e posto ***recessivo*** ($1$) per ***tutti i frame nel formato esteso***, quindi i frame estesi perderanno l'arbitraggio contro i frame di dati standard aventi lo stesso valore per i primi $11$ bit dell'ID. 

Quindi nel formato esteso la differenza sta nell'`ID` nel messaggio , così composto:

`11 Bit CAN ID | 1 Bit SRR | 1 Bit IDE | 18 Bit CAN ID | RTR | r1 | r0 | DLC` 

#### Bit Stuffing

Tutte le centraline devono essere sincronizzate per ***capire quando finisce un bit e inizia il bit successivo***. Un problema potrebbe essere se il mittente crea un messaggio con $30$ bit consecutivi allo stesso livello (dominante o recessivo), il ricevitore potrebbe essere confuso: sono 30? O 29? O 31? Hardware economico → orologi economici → cattiva sincronizzazione. Una possibile soluzione potrebbe essere **forzare il mittente a modificare il livello trasmesso ogni pochi bit**, indipendentemente dal contenuto del messaggio questo prende il nome di **`bit stuffing`**.

Il bit stuffing nei messaggi CAN consiste nel non consentire mai di avere 5 bit consecutivi dello stesso livello: il mittente viene forzato a trasmettere 1 bit opposto dopo 5 bit consecutivi e concordanti. Un bit aggiunto per lo stuffing può causare la necessità di uno **stuffing aggiuntivo** nel blocco successivo di bit contigui.

### Error Frame

Una `ECU` può rilevare un errore mediante:

- **Monitoraggio dei bit**: ascolto mentre parlo, c'è un errore se ascolto qualcosa di diverso sul bus
- **Checksum**: il CRC calcolato non corrisponde al CRC del frame
- **Violazione del bit-stuffing**: più di 5 bit contigui della stesso tipo
- **Verifiche di coerenza dei campi del frame**: `CRC` Delimiter, `ACK` Delimiter, `EOF`, `IFS`
- **`ACK`**: nessuno può capire quello che dico, oppure non sono in grado di capire cosa hanno capito le altre centraline

Campi dell'Error Frame non appena si verifica un condizione di errore:

- **`Error Flag`** - $6$ bit: tutti ***dominanti*** (violazione del bit stuffing). Dato che sono tutti dominanti saranno ricevute da tutte le `ECU` indipendentemente da altre possibili trasmissioni sul bus. Tutte le `ECU` vedono così che un'altra `ECU` ha inviato un Error Frame sul bus.
- **`Error Delimiter`** - $8$ bit: tutti ***recessivi***

L'Error Frame va inviato immediatamente, con l'eccezione degli errori `CRC`, da inviare dopo il bit di `ACK` Delimiter.

#### Esempio

- **Errore in trasmissione**:
  Una `ECU` che sta trasmettendo rileva un bit di errore allora inizia a trasmettere l'`Error Flag`. Tutte le altre `ECU` rilevano un errore di bit stuffing e iniziano a trasmettere anche loro l'Error Flag. **Sul bus** abbiamo quindi una ***sovrapposizione di multiple Error Flag***, allora tutte le `ECU` aspettano che il bus torni recessivo per 8 bit (`Error Delimiter`).
- **Errore in ricezione**:
  Una `ECU` dopo aver inviato il `CRC` e l'`ACK` (recessivo) aspetta l'`ACK` dalle `ECU` riceventi, nel caso una `ECU` fallisca il controllo sul `CRC` allora invece che inviare 0 (dominante) invia 1 (recessivo). Al contrario una `ECU` che riceve correttamente invia 0 (dominante), ma il nodo che non ha completato correttamente il `CRC` check che scrive 1, legge 0 sul bus e scaturisce quindi una situazione di errore e il nodo manderà un `Error Frame`.

### Overload Frame

Gli Overload Frame sono simili agli Error Frame e ***chiedono alle altre centraline di ritardare la trasmissione di altri frame sul bus***. Questi frame dovrebbero essere utilizzati da centraline sovraccaricate che non possono partecipare immediatamente a nuove trasmissioni. Vengono inviati a partire dal primo bit dell'`IFS`: si ***sovrascrive l'`IFS`*** (*recessivo*). È costituito da un **`Overload Flag`** di $6$ bit e un **`Overload Delimiter`** di $8$ bit. Viene ***trasmesso tra i Data Frame o i Remote Frame*** e ***può essere inviato fino a due volte*.**

### Confinamento Errore

Cosa succede se una centralina difettosa continua a inviare Error Frame o Overload Frame sul bus?

- **`RICEZIONE`** &rarr; Le centraline difettose inviano messaggi malformati ma con priorità alta sul bus. I frame vengono interrotti a causa di errori, ma le centraline trasmittenti li rispediscono sempre e vincono sempre l'arbitraggio.
- **`TRASMISSIONE`** &rarr; La centralina difettosa riceve un buon frame ad alta priorità ma lo interrompe segnalando un errore. L'`ECU` trasmittente tenta di inviare nuovamente il frame ad alta priorità, che viene nuovamente interrotto.

I **guasti** possono essere ***permanenti*** (`ECU` rotta) o ***intermittenti*** (*interferenze*). Per rimuovere quelle con un guasto permanente:

1. Identificazione della centralina guasta
2. **Rimozione dal bus** (***rimozione logica***, *non fisica*). I `CAN` gestiscono **due contatori per gli errori di trasmissione**, il **`Transmitting Error Counter`** (**`TEC`**) e il **`Receiving Error Counter`** (**`REC`**). Sono entrambi inizializzati a $0$ all'avvio della `ECU` e aumentano il conteggio se si verifica un errore, lo diminuiscono in assenza di errori (errori intermittenti).

#### Stati della ECU

- **ERRORE ATTIVO**: l'`ECU` partecipa alle comunicazioni CAN bus senza restrizioni (invia e riceve tutti i frame).
  - **`REC`** $\leq 127$ e **`TEC`** $\leq 127$
  
- **ERRORE PASSIVO**: l'`ECU` può ricevere e trasmettere Data/Remote Frame e invece di Error/Overload Frame appropriati, può ***inviare solo Error/Overload flag passivi***, può quindi interrompere i propri frame (violazione bit stuffing) ma ***non può interrompere frame da altre centraline***.
  - (**`REC`** $> 127$ o **`TEC`** $> 127$) e (**`TEC`** $\leq 255$)
  
- **`BUS-OFF`**: l'`ECU` ***non può partecipare ad alcuna comunicazione bus*** (***isolamento logico***); i contatori di errori non vengono decrementati (non è possibile uscire da questo stato se non con un ***reset***).
- **`TEC`** $> 255$

#### Conseguenze sulla sicurezza

- I **difensori** possono provare a ***portare una `ECU` attaccante*** nello stato **`BUS-OFF`**: possibile reazione agli attacchi.
- L'**attaccante** può provare a ***portare una normale `ECU`*** in stato di **`BUS-OFF`**, così da spegnere e impersonare qualsiasi `ECU`.

#### **Attacco `BUS-OFF`**

L'attacco è basato sullo stato di errore di entrambe le parti. L'idea principale è quella di ***causare errori interferendo/sovrascrivendo ripetutamente i messaggi della vittima***: vittima e attaccante inviano lo stesso ID ma dopo ***attaccante invia $0$ al posto di $1$ in altri campi generando errori di trasmissione*** (aumento `TEC`) e quindi c'è l'invio di `Error Flag` da entrambe le parti.

Nello specifico ci sono due fasi, a seconda degli stati di errore:

- **Fase 1**: entrambi i nodi sono nello stato di errore attivo, aumentano quindi i TEC di entrambi i nodi
- **Fase 2**: la vittima (possibilmente anche l'attaccante) si trova nello stato di errore passivo. La vittima può quindi solo inviare messaggi di errore passivi e non può più interrompere i messaggi dell'attaccante. Tuttavia, la vittima continua a generare errori di trasmissione, il `TEC` della vittima aumenta, fino a quando la vittima non finisce in `BUS-OFF` e quindi non può più parlare.

Si può **impersonare una `ECU` vittima** andando a introdurre una **`ECU` attaccante** che utilizza `BUS-OFF` per rimuovere logicamente la `ECU` vittima ***inviando errori ogni volta che riceve un pacchetto col suo `ID`*** e poi, dopo aver efficacemente eliminato quella `ECU` dalle comunicazioni, mandare pacchetti con l'`ID` della `ECU` rimossa (impersonificandola). Ci sono stati dei tentativi di rimuovere questa vulnerabilità o almeno prevederla, ma non sono standard.