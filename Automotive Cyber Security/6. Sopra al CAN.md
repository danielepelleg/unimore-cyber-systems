- [6. Sopra al `CAN`](#6-sopra-al-can)
  - [Database per il `CAN` - `DBC`](#database-per-il-can---dbc)
  - [Software CAN tradizionale](#software-can-tradizionale)
  - [Socket `CAN`](#socket-can)
  - [Reverse Engineering del `CAN` bus](#reverse-engineering-del-can-bus)

# 6. Sopra al `CAN`

Per gli sviluppatori di software embedded per il settore automobilistico non sono importanti tutti i campi dei frame. Per gli attaccanti la situazione è diversa. Se il software `ECU` consente di modificare i dettagli di basso livello dei frame `CAN`, gli aggressori possono eseguire **attacchi di basso livello**: causare diversi tipi di errori, pilotare centraline in bus-off o eseguire DoS di basso livello sul bus. Questi attacchi però sono indipendenti dalla “logica applicativa” del veicolo (es. non possono assumere un controllo preciso sullo sterzo).

Per il Data Field lo standard `CAN` non fornisce disposizioni, gli `OEM` e i fornitori possono decidere cosa metterci e come metterlo.

Ogni `ECU` deve sapere tante cose:

- Elenco degli **`ID` rilevanti**: quali `ID` posso ***inviare***; quali `ID` voglio ***ricevere*** (`ID` diversi sono ignorati).
- Per ogni `ID`: **quanti “segnali” ci sono**; dove *inizia e dove finisce ogni segnale*. Possiamo passare più parametri nel payload, ad esempio velocità e accelerazione attuale? Quale inizia per primo e da quanti bit è formato?
- Per ogni segnale: **come deve essere interpretato il segnale** (*codifica*, *unità di misura*).

## Database per il `CAN` - `DBC`

Tutti questi dati vengono di norma scritti nel **file `DBC`**. I `DBC` sono **dati proprietari**, è quindi ***difficile trovare `DBC` ufficiali nel pubblico dominio***. È più facile trovare `DBC` non ufficiale generato dagli utenti tramite il reverse engineering: si cattura una traccia in condizioni controllate, si analizzano tutti i frame `CAN` per ricostruire il `DBC`. Anche il **formato** del `DBC` **è proprietario**.

- **`Vector candb++`**: software proprietario, ***standard de facto*** nell'industria automobilistica
- **`Comma.ai cabana`**: progetto aperto, ***basato sul reverse engineering dei proprietari di auto***.

## Software CAN tradizionale

L'**applicazione** (livello ***user space***) interagisce con un **Character Device** generico (livello ***kernel***, come un dispositivo seriale), che a sua volta **interagisce con il `CAN` Controller** (livello ***hardware***) che consente quindi a un solo processo di accedere al Character Device in un dato momento. I dettagli di basso livello sono gestiti dall'applicazione: incline ad errori e portabilità difficile.

## Socket `CAN`

**`SocketCAN`** è un insieme di ***drivers `CAN` open source*** che ***permettono di interfacciarsi direttamente con il `CAN` Bus*** senza preoccuparsi degli *aspetti di basso livello*. Fornisce a un'applicazione *interfacce standard* mediante un **livello di astrazione** che *gestisce i dettagli di basso livello* (che dipendono dal `CAN` controller).

`SocketCAN` è incluso in tutte le ***principali distribuzioni `Linux`***. L'`API` del socket `CAN` è stata progettata il più simile possibile ai protocolli `TCP/IP` per consentire ai programmatori, che hanno familiarità con la programmazione di rete, di apprendere facilmente come impostare i socket `CAN`.

> **`can-utils`** : pacchetto software che include `SocketCAN`, utilities e tools per lo user space oltre al supporto del kernel.

## Reverse Engineering del `CAN` bus

1. **Approccio Bruteforce**
   - Catturare una traccia, e **segmentarla**, **mandando la traccia segmentata** fino a trovare il punto dove è stato registrato il traffico `CAN` che abilita una particolare azione/feature.
   - Efficace solo nell'individuare **eventi specifici**
   - **Facile**

> Se voglio ad esempio far partire una feature, posso sniffare e registrare i pacchetti dalla On-Board Diagnostics (`OBD`) e avrò tutti i pacchetti (inizializzazione, partenza e elaborazione del task). Poi posso provare a riprodurne una parte (es metà) e vedo se parte la feature (questa sequenza conterrà anche altre cose come le frecce ecc ma alla fine dovrebbe far partire la feature). Se non va la prima metà provo con la seconda, in questo modo capisco se l'attivazione della feature è nella prima o la seconda metà. Andando a segmentare sempre di più dovrei riuscire a trovare il punto che attiva la feature di interesse.

2. **Approccio di Analisi e Correlazione**
   - Catturare il traffico e **correlare le variazioni con i fenomeni fisici di interesse** (es. segnali di velocità, giri/min)
   - Efficace nell'identificazione di segnali fisici e di **eventi specifici**
   - **Difficile**, dipende molto dal rumore