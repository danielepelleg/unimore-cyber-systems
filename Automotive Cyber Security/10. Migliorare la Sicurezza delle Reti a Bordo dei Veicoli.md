# 10. Migliorare la Sicurezza delle Reti a Bordo dei Veicoli

## Fase di Prevenzione

L'esperienza insegna che per una **buona difesa** è necessario **prevenire**; i principi chiave per la sicurezza di rete:

1. **`SEGMENTAZIONE`**
2. **`SEGREGAZIONE`**
3. **`DIFESA IN PROFONDITÀ`**

### Segmentazione

Le architetture di rete "flat" sono un'idea cattiva. La soluzione **ideale** è un'***architettura segmentata*** in base a *policy*, *risorse*, *dati*. La **soluzione attuale** vede la **segmentazione** guidata principalmente dai ***requisiti tecnici***: le *centraline che richiedono reti veloci* sono su *`CAN` bus/Flexray ad alta velocità*; le centraline che si accontentano di *reti lente* sono su *`CAN` o `LIN` a bassa velocità più economici*.

La segmentazione da sola non è sufficiente, gli **attaccanti** possono comunque ***spostarsi lateralmente*** attraversando ponti tra segmenti diversi. È comunque possibile mettere dei controlli all'interno di questi ponti. Per il **numero di segmenti** devono essere presi in considerazione *limiti tecnici, budget, classi di risorse*. È bene **raggruppare le risorse in base alla criticità** e alla connettività esterna e non posizionare ***mai sistemi critici sullo stesso segmento*** con vettori di attacco esterni.

### Segregazione

> **`SEGREGARE`** = far rispettare le ***politiche di sicurezza***.
>
> Es. Assumendo che nessun `CAN` Data Frame debba essere ricevuto dalla porta `OBD-II`, allora dovrebbero essere presenti hardware e software per assicurarsi che il traffico "non autorizzato" sia bloccato. 

Con la segregazione è possibile definire diversi **“domini di sicurezza”**, *ciascuno con le proprie **politiche di sicurezza***.

#### Come Segregare

Una **segregazione basata sulla rete** corrisponde a una ***limitazione del traffico***. C'è la necessità di definire le **“regole di filtraggio”**. Le regole di filtraggio devono essere definite in base alle politiche di sicurezza e alle specifiche formali ma non devono influire sulle funzioni legittime.

##### Casi Limite

- Due **`ECU` su segmenti diversi** devono **scambiare** così **tanti frame `CAN` diversi** che il "checkpoint" diventa una ***porta aperta***, è allora necessario rivedere la segmentazione o la logica dell'applicazione.
- Le politiche di sicurezza sono incompatibili con le attuali implementazioni `ADAS`
- Le regole di filtraggio impediscono ad alcuni sistemi di funzionare correttamente: una o più centraline stanno violando le specifiche formali.

##### Dove Segregare

Al **perimetro del sistema**. Divisione tra veicolo e **rete interna** (infotainment, `USB`, `OBD-II` Connector) e tra veicolo e **rete esterna** (Cellulare, Wi-Fi, Bluetooth, `KES`): tutte le **interazioni** che attraversano questi confini dovrebbero essere ***soggette a controlli***.

La **sicurezza perimetrale non è sufficiente**: rende più difficile la penetrazione dell'attaccante nel sistema, ma ***non ha effetti*** sulla ricognizione interna e ***sul movimento laterale*** una volta che si è all'interno.

### Difesa in Profondità

L'esperienza dice che le difese perimetrali falliscono sempre. Sono **necessari più livelli di difesa** per:

- Ridurre gli errori/buchi in un unico livello
- Attenuare l'effetto di una compromissione
- Attenuare gli effetti delle minacce interne

#### Gateway Sicuri

Nelle `LAN` tradizionali, la segmentazione e la segregazione si ottengono attraverso molteplici tecnologie: `VLAN`, firewall. Nel settore automobilistico, c'è il recente concetto di **"gateway sicuro"**. In poche parole, un gateway sicuro è solo un ***"firewall automobilistico"***. Il firewall deve rispettare dei *principi*:

1. Il firewall dovrebbe essere l'**unico punto di contatto tra due diversi domini di sicurezza**.
2. Il firewall deve essere **configurato correttamente** attraverso ***regole di filtraggio*** appropriate basate su ***politiche di sicurezza*** ben ponderate.
3. Il firewall diventa un sistema critico: deve essere **estremamente sicuro**.

È intelligente troncare tutte le coppie di connessioni tra due domini diversi e far passare invece tutte le **connessioni tramite un nodo centrale** sorvegliato da un ***firewall*** così da limitare e ***controllare tutti i movimenti nella rete***.

#### Politiche di Filtraggio

- **`STATEFUL`**: i filtri stateful ***mantengono uno stato interno***: la **decisione** finale è ***influenzata*** da altri ***pacchetti precedenti*** analizzati dal filtro.
- **`STATELESS`**: i filtri stateless ***non mantengono uno stato interno***: la **decisione** finale è basata ***solo sul pacchetto di input e sulle regole di filtraggio***. Non è influenzata da altri pacchetti precedentemente analizzati dal filtro.
- **`OPEN STANDARD`**: possiamo utilizzare la **conoscenza proveniente solo da specifiche standard**.
- **`DBC`**: possiamo utilizzare la **conoscenza proveniente** da tutte (o alcune) **specifiche proprietarie**.

##### Stateless e Open Standard

- **Rifiuta ID sconosciuti**: aiuta *contro il fuzzing*
- **Rifiuta ID noti** ma che dovrebbero essere **generati da un segmento diverso**: aiuta *contro il movimento laterale* e *impersonificazioni della `ECU`*.
- **Rifiuta frame con checksum o `DLC`** non corretti (a *livello di collegamento*): delega questo compito da altre centraline

##### Stateful e Open Standard

Può **tenere traccia** dello stato delle ***sessioni `ISO-TP`***:

- **Rifiuta i *Control Flow Frame*** e i ***Consecutive Frame*** che **non** sono **preceduti da un *First Frame***
- **Rifiuta *Consecutive Frame* fuori ordine**
- Aiuta contro il fuzzing

Può implementare limitazioni basate sul tempo:

- **Rifiuta i messaggi** con un `ID` noto se vengono ***ricevuti con una frequenza troppo alta***
- **Aiuta contro** attacchi ***`DoS`***

##### Stateless e DBC

- **Rifiuta messaggi in base al checksum**: ***senza contatori***, ciò *richiederebbe di mantenere lo stato*. Aiuta contro il fuzzing
- **Rifiuta `ID`** noti ma che dovrebbero essere **generati da un segmento diverso**.

##### Stateful e DBC

- **Rifiuta i messaggi in base al checksum** a livello di applicazione, ai valori del segnale **e ai contatori**.

In linea di principio: rifiuta i messaggi in base allo stato del veicolo:

- ***Rifiuta le sessioni diagnostiche se il veicolo è in movimento***
- **Rifiuta i messaggi `PAM`** che tentano di **controllare il volante** se il **veicolo** si muove ad ***alta velocità*** e/o ***non in retromarcia***.

Potrebbe fare cose molto complesse che richiedono di calcolare la dinamica del veicolo e lo stato dei sottosistemi del veicolo però di solito non è così. È il **gateway più potente**.

## Fase di Monitoraggio e Rilevamento

> **`INTRUSIONE`** : qualsiasi attività illecita volta a ridurre la sicurezza.
>
> **`INTRUSION DETECTION`** : processo di **identificazione delle intrusioni** osservando le ***attività all'interno di un sistema*** (es. *frame su un `CAN` bus*).

Si basa su due principi fondamentali:

- **Sorvegliare** le attività di sistema
- **Distinzione** tra le ***attività normali e le intrusioni***

Intrusion Detection System (**`IDS`**): **elemento software/hardware** che ***monitora le attività*** per identificare le intrusioni. I principi fondamentali sono Integrità, Disponibilità e Autenticazione

### Intrusion Detection System per il CAN bus

È possibile pensare ad un Intrusion Detection System all'interno di un veicolo come un tipico IDS:

1. **Raccoglie** i **messaggi `CAN`**
2. **Analizza** i messaggi alla ricerca di prove di attività illecite
3. **Logga gli attacchi**. È possibile *mandare i log* ad *aziende* che svolgono servizi di cyber security per aziende automobilistiche.
4. **Genera allarmi** (es. segnale luminoso o acustico, feedback tattile)
5. Possibilmente **reagisce** (limitare la velocità, portare in stato di sicurezza) almeno per un sottoinsieme delle intrusioni.

Bisogna tenere conto dei vincoli computazionali e di costo delle ECU e nessuna garanzia di connessioni OTA.

#### Differenze tra `IDS IT` e `IDS` nel Veicolo

Benefici previsti:

- **Piccola quantità** di **attacchi** noti **all'interno del veicolo** rispetto agli attacchi `IT` (300.000/giorno)
- Il **traffico all'interno del veicolo** è più **prevedibile** dei pacchetti di rete `IT`
- Gli approcci basati sulle anomalie possono essere più promettenti rispetto agli ambienti `IT`

Problemi previsti:

- La **semantica dei messaggi `CAN`** si basa su informazioni proprietarie e non sono standard, perché ***dipende dal produttore dell'auto e dal modello del veicolo***
- I **falsi positivi** sono dannosi: se ci sono falsi positivi non c'è un amministratore di sistema che possa decidere se non considerare l'evento come minaccia, se ho una ***reazione automatica*** (es. modalità protezione) viene attivata anche per i falsi positivi
- Necessità di **dispositivi** embedded **personalizzati per sniffare e memorizzare** i messaggi `CAN` per l'analisi in modo pratico: bisogna considerare però che la capacità computazionale è molto bassa e i device devono anche fare altro.

#### Probabilità e Bayes

Falsi positivi e falsi negativi

- **`FALSO POSITIVO`**: allarme senza esserci un attacco (*falso allarme*)
- **`FALSO NEGATIVO`**: attacco senza attivare un'allarme (l'`IDS` sbaglia)

- **Sistema ACCURATO** → non genera falsi positivi. **Intrusione sicura**. La precisione è bassa se l'`IDS` genera falsi positivi (falsi allarmi).
  
- **Sistema COMPLETO** → non genera falsi negativi. **Rileva tutti gli attacchi**.

È difficile che un `IDS` sia allo stesso tempo *accurato e completo*. Modellando il problema con 2 eventi dove $A$ è l'***`ALLARME`*** e $I$ è l'***`INTRUSIONE`***, allora le probabilità sono:

- **`VERI POSITIVI`**: $P(A|I)$
- **`FALSI NEGATIVI`**: $P(¬A|I)$
- **`FALSI POSITIVI`**: $P(A|¬I)$
- **`VERI NEGATIVI`**: $P(¬A|¬I)$

Non è possibile calcolare la probabilità di avere un vero positivo poiché quando si sviluppa un `IDS`, non si sa se è in corso un attacco in primo luogo.

- $P(I|A) = \frac{P(I) \cdot P(A|I)}{P(I) \cdot P(A|I) + P(¬I) \cdot P(A|¬I)}$

È necessario ridurre al minimo i falsi positivi, idealmente la loro proabilità dovrebbe essere $0$. Per farlo è possibile aumentare $P(I)$ filtrando gli eventi irrilevanti.

#### Metodi di Rilevamento

Gli IDS si distinguono in base alla **logica utilizzata** per *identificare le intrusioni*. Si tratta di *due approcci opposti*:

- *Sistemi basati su **firme*** &rarr; assumendo di *conoscere tutti gli attacchi informatici*, è possibile riconoscerli mediante dei **pattern** (firme). (es. `src_ip == dst_ip`, byte in determinate posizioni). Permette di *riconoscere la tipologia di attacco*. Gli eventi non riconosciuti si assumono come buoni.
  - ***pro***: semplice implementazione, applicabile a diversi protocolli.
  - ***contro***: se la firma è fatta male, genera falsi positivi. Se la firma è conosciuta dall'attaccante, può darsi che quest'ultimo cerchi di crearne una variante. Il *database* di pattern richiede un *aggiornamento costante*.
- *Sistemi basati su **anomalie*** &rarr; non si ha conoscenza degli attacchi informatici, ma *si conosce il sistema che si vuole proteggere*. Il sistema deve seguire un certo **modello di comportamento accurato**. Si assume che un attacco informatico genera una deviazione (anomalia) dal comportamento normale del sistema.
  - ***pro***: permette di individuare attacchi sconosciuti. L'overhead del sistema è minimo (alto solo durante la fase di creazione del modello di comportamento)
  - ***contro***: scarsa accuratezza anche nel caso di attacchi conosciuti che però non generano anomalie (*alto tasso di falsi positivi*). Difficoltà iniziale nella creazione del modello

Un `IDS` lavora in modalità **stateless** quando si limita ad *analizzare il singolo pacchetto*, **stateful** quando è in grado di *analizzare il flusso di pacchetti appartenente alla stessa connessione*. L'**analisi** si dice **passiva** quando l'`IDS` *cattura una copia dei pacchetti e si limita ad analizzarli*, **attiva** quando gli `IDS` *sono in grado di prendere provvedimenti* (Intrusion Prevention Systems, IPS).

##### Eludere un IDS

`IDS` basati su ***firme***:

- Trovare uno zero day (di solito difficile)
- Partire da un attacco noto, modificalo per renderlo leggermente diverso dalla sua firma (potrebbe essere facile, a seconda della natura dell'attacco e di quanto è ben scritta la sua firma)

`IDS` basati su ***anomalie***:

- Usare un attacco che non provoca grandi deviazioni dal modello “normale”. Potrebbe essere facile a seconda di:
  - le caratteristiche utilizzate per costruire il modello
  - la natura del modello stesso (es. un *task* con frequenza fissa e costante è facile da proteggere, uno *con una varianza molto alta è più difficile*)
  - la stabilità/dinamicità del sistema

Approccio ***misto***:

- Nascondere un vero attacco sotto milioni di falsi allarmi
- Attaccare direttamente l'`IDS`:
  - **se è una `ECU` portarla in *bus-off***, sovraccaricare il suo segmento CAN, riprogrammarlo tramite una falsa sessione diagnostica
  - se presenta vulnerabilità specifiche dell'applicazione sfruttarle

### Problemi Specifici del Settore Automobilistico

Gli Intrusion Detection Systems `IT` non sono vincolati dalle risorse: possono ispezionare fino a Gigabyte/sec di traffico e il costo è di a centinaia di migliaia di euro. Gli **`IDS` automobilistici** sono ***limitati dalle risorse***: devono ***funzionare su una `ECU`*** (possibilmente utilizzando *solo una parte delle sue capacità di calcolo*) e ci sono *limitazioni sugli algoritmi implementabili* e hanno una produttività molto inferiore. Sono caratterizzati ***dall'assenza database degli attacchi noti*** per il settore automobilistico e gli attacchi basati su firme non sono molto utili. **Mancano specifiche pubbliche** (file `DBC`) per il settore automobilistico: molti approcci sono applicabili solo alle funzionalità relative agli standard aperti.

### Approccio Basato sull'Entropia

Questo approccio utilizza un `IDS` basato su ***anomalie***. Si tratta di un **approccio generico**, *non guarda il payload ma solo proprietà statistiche del pacchetto*. Assumendo che gli attacchi vengano eseguiti iniettando messaggi `CAN` falsi nel `CAN` bus e l'obiettivo è verificare l'applicabilità e l'efficacia degli algoritmi di rilevamento delle anomalie per il rilevamento delle intrusioni.

> **`ENTROPIA`** ($H$) : misura la quantità di informazioni effettive in un set di dati. 

Assumendo che l'entropia del `CAN` bus in condizioni normali (senza attacco) è stabile, si ha:

- Se l'attaccante riproduce un **pacchetto esistente**, l'entropia dovrebbe ***diminuire***
- Se l'attaccante inietta **pacchetti con contenuto casuale** (*fuzzing*), l'entropia dovrebbe ***aumentare***

Affinché il **rilevamento basato sull'entropia sia efficace**, allora l'entropia deve ***cambiare in modo significativo***. Il valore dell'entropia nel tempo dipende dalla dimensione della finestra temporale (finestra più ampia implica entropia maggiore) e quindi dovrebbe rimanere stabile; da lì possiamo impostare 2 soglie, una inferiore $\mu - k\sigma$ e una superiore $\mu + k\sigma$, dove:

- $\mu$ &rarr; ***valore medio di entropia***
- $\sigma$ &rarr; ***deviazione standard***
- $k$ &rarr; ***parametro di aggiustamento*** (minor valore per cui non vengono generati *falsi positivi*)

Se l'entropia misurata non è compresa nell'intervallo deve essere generato un **avviso**. Solo gli **attacchi massicci** spingono l'***entropia fuori dal range***: es. $100$ frame iniettati al secondo (attacco replay); gli attacchi al di sotto di tale velocità non vengono rilevati. Per rilevare attacchi **meno invasivi** (es. iniezione di $1$ frame al secondo invece che 100) è possibile applicare il rilevamento delle anomalie basato sull'entropia ***solo ai messaggi aventi lo stesso `ID`***, purtroppo esistono diversi tipi di messaggi: Periodico, Aperiodico, Periodico in fasi specifiche, Stato stabile e Instabile.

### Approccio Basato sui Segnali

Questo approccio **richiede l'accesso al file `DBC`** poiché *utilizza le informazioni sul payload*, proviamo a dividere i frame `CAN` in gruppi in base al loro tipo di segnale:

#### Gruppo 1

A questo gruppo corrispondono **segnali** con il **valore** che ***non cambia molto da un frame al successivo*** (es. $-1$, $0$, $1$) come i *valori fisici delle temperature* (acqua, scarico). Per **rilevare** possiamo facilmente vedere se il ***valore è nell'intervallo o se presenta picchi casuali***. Questo è facile da implementare su una `ECU` e può rilevare iniezioni di contenuto casuali, ma è *vulnerabile all'attacco replay*.

#### Gruppo 2

Questo gruppo presenta **valori che restano costanti** (*pressione, temperatura olio motore, livello carburante*) per ***lungo tempo ma possono improvvisamente subire dei cambiamenti***. La *differenza da un valore con il precedente è quasi sempre $0$*, per rilevare anomalie viene **consentito un *certo numero $k$ di cambiamenti di stato ogni $t$ secondi***, se si verificano ***più di $k$ cambiamenti*** abbiamo un'***anomalia***. Questo metodo, dopo l'addestramento, è facile da implementare e può rilevare facilmente l'inserimento di contenuti  casuali ma, ancora una volta, è vulnerabile all'attacco replay, $k$ e $t$ devono essere addestrati e se un attacco copre un lungo periodo non viene rilevato.

#### Gruppo 3

Il terzo gruppo è costituito da **segnali più variabili e difficili da modellare** (livello di corrente della batteria, stato di funzionamento della batteria); in questo caso, è possibile applicare diversi approcci a seconda della natura del segnale:

- **Training di un valore $k$** per definire un ***intervallo valido di valori*** di segnale e/o differenze
- Se all'**istante $t$ (o dopo $n$ messaggi)** sono presenti ***più di $k$ valori diversi da $0$***, allora si verifica un'*a**nomalia***

### `IDS` Multi-Livello

L'idea alla base di un **`IDS` Multi Livello** è quella ***rilevare le anomalie sondando il `CAN` a diversi livelli***. L'`IDS` può così rilevare un'anomalia:

- in caso di traffico ciclico
- se i contatori di messaggi non evolvono nel modo previsto
- se il payload non ha senso (es. numero di giri che passa da $0$ a $3000$ ogni pochi secondi)
- i dati non sono corretti (errori nel campo CRC all'interno del payload)

#### Utilizzazione del Bus

Solo gli **attacchi ad alta frequenza** causano un utilizzo del bus significativamente diversa. È quindi **utile** per *identificare gli attacchi flooding* ma **inutile** per *attacchi mirati che interessano pochi pacchetti*. L'**utilizzazione del bus** in genere è abbastanza **costante**, quindi una variazione importante significa anomalia.

#### Messaggi Sconosciuti

Si ha una anomalia quando si nota un **messaggio sul bus con `ID` sconosciuto**. L'analisi può essere fatta tramite i dati `DBC` o attraverso qualche modello di apprendimento.

#### Pattern non Validi

Si ha una anomalia quando c'è una **sessione diagnostica** con ***comandi non validi o ad alta velocità***. Non è richiesta alcuna analisi perché i ***modelli diagnostici validi sono ben conosciuti*** (anomalie rilevate al $100\%$ e $0\%$ di falsi positivi).

#### Frequenza non Valida

Si ha una anomalia quando la **frequenza dei messaggi osservati per un `ID`** è diversa dal normale. L'analisi può essere fatta tramite i dati `DBC` o attraverso qualche modello di apprendimento. *Non* è però *applicabile* ad *alcuni `ID` caratterizzati da velocità di messaggio variabile*.

#### Contatori del Messaggio non Validi

Si ha una anomalia quando il **contatore del messaggio** ***non incrementa come aspettato***. L'analisi può essere fatta tramite i dati `DBC`. Alcuni messaggi possono mostrare comportamenti errati o strani, presentando nessun contatore o  un suo comportamento imprevisto (es. modifica del contatore ogni 4 messaggi, anomalie rilevate al $100\%$ e $0\%$ di falsi positivi).

#### Fuori dall'Intervallo

Si ha una anomalia quando **i valori del segnale eccedono il suo intervallo ammissibile**. L'analisi può essere fatta tramite i dati `DBC` che specificano le posizioni e l'intervallo del segnale (anomalie rilevate al $100\%$).

## Stati Sicuri del Veicolo

Analizzando i **segnali sul `CAN` bus** è possibile identificare gli ***stati sicuri del veicolo***, in particolare è possibile farlo:

- Analizzando le **tracce normali**
- Analizzando il traffico in tempo reale per determinare lo **stato corrente**
- Segnalando un'**anomalia** se lo stato attuale non è sicuro

Con l'ambizioso obiettivo di essere in grado di rilevare qualsiasi tipo di attacco.

Potendo identificare un **insieme limitato di stati sicuri** è necessario procedere per passi.

### Passaggi per la Definizione di uno Stato Sicuro

#### Ridurre la Dimensione

Nell'industria automobilistica sono stati selezionati un **sottoinsieme di $46$ segnali** chiave che rappresentano la ***dinamica del veicolo***. La prima riduzione di dimensione è stata fatta partendo dai 46 diversi segnali e ***rimuovendo i segnali nulli*** passando così da $46$ a $37$. La seconda riduzione di dimensione (analisi di correlazione) è stata fatta ***rimuovendo i segnali fortemente correlati*** attraverso l'indice di Pearson, si passa quindi da $37$ a $23$ segnali. È stato usato un modello diverso (side model) per andare a verificare se i segnali sono correlati come dovrebbero essere.

Si usa l'analisi statistica per il rilevamento delle anomalie all'interno dei gruppi di correlazione. L'idea è che la **differenza tra segnali fortemente correlati** tende ad essere ***costante*** (es., velocità delle quattro ruote). Il **modello è basato su *media e deviazione standard***: viene rilevata un'anomalia quando la differenza è fuori dall'intervallo.

#### Normalizzazione

Avendo precedentemente ottenuto $23$ dimensioni (*segnali*) diversi tra loro, è necessario un passaggio di normalizzazione in modo che **per ogni dimensione** si abbiano ***solo $10$ valori possibili*** (*bin*, in *totale* $10^{23}$ valori possibili). Da qui è possibile definire uno **stato** come una **tupla composta da $23$ diversi valori** variabili *da $1$ a $10$*.

> $23$ ***segnali*** che assumono valori ***da $1$ a $10$***

#### Creazione e Validazione del Modello

**Creazione del modello per ogni messaggio `CAN` nel training set** (vengono *percorsi migliaia di $km$ per ottenere i dati*):

- **Estrarre i segnali rilevanti** ***dai messaggi in arrivo***
- **Aggiornare** lo ***stato corrente***
- **Contrassegnare** lo stato aggiornato ***come sicuro***

Validazione del modello per ogni messaggio `CAN` nel validation set:

- **Estrarre i segnali rilevanti**
- **Aggiornare** lo ***stato corrente***
- **Verificare** se lo ***stato aggiornato è*** stato contrassegnato come ***sicuro***

Se le **tracce di validazione non contengono attacchi** allora lo ***stato non è sicuro*** e pertanto contiene ***falsi positivi***. Il risultato porta ad avere i falsi positivi circa al $\sim0,2\%$. Lo $0,2\%$ sembra basso e in letteratura viene raggiunto raramente (l'$1\%$ è considerato abbastanza buono) ma in realtà è inaccettabile infatti implicherebbe tra $60$ e $90$ falsi allarmi al secondo. Su circa 10 ore di traffico reale verrebbero rilevate tutte le anomalie, ma anche troppi falsi positivi.

##### Motivazioni per il Numero di Falsi Positivi

1. Nel modello proposto, un messaggio iniettato provoca diverse anomalie:

- Un segnale allontana lo stato dallo spazio degli stati sicuri;
- Lo stato torna sicuro dopo che lo stesso segnale è tornato ai valori normali;
- Tutti gli **stati intermedi** (forse diverse *migliaia*) sono ***considerati anomalie***.

2. Il **training set** è **scarsamente rappresentativo del *test set***:

- Molti **stati "normali" nel test set** ***non sono comparsi nel training set***;
- Training e test set sono acquisiti dallo **stesso veicolo**, ma ***diversi piloti***, ***diverse strade e condizioni*** cambiano lo spazio di riferimento (l'obiettivo dovrebbe spostarsi a "$1$ milione di $km$").

### Lezione Imparata

1. Gli **algoritmi di rilevamento delle anomalie** applicati a *tutto il traffico `CAN `* possono rilevare ***solo attacchi massicci***.
2. Si ottengono **risultati migliori** applicando **rilevatori di anomalie** ai ***messaggi aventi lo stesso `CAN ID`***. Sfortunatamente, *diverse classi di `ID` si comportano in modo diverso*.
3. Una taglia non va bene per tutti: anche sullo stesso modello di auto, *condizioni di guida differenti* portano a **comportamenti `CAN` differenti**.
4. Un `IDS` totalmente orientato ai dati basato sul rilevamento delle anomalie è ancora un incubo industriale ma un sogno per i ricercatori.

Qualsiasi soluzione di **`IDS`** **deve** considerare i requisiti tipici per i veicoli:

- **Facilmente integrabile** in sistemi proprietari e vari sistemi operativi
- Nessuna riprogettazione ma **integrazione nelle architetture** `CAN` esistenti
- Costruito **per ambienti *real-time***
- Di **lunga durata** ($>10$ anni)
- Hardware: spazio della memoria, processore, bassa larghezza di banda, bassi costi. Per un approccio anomaly detection è necessario **hardware con alta capacità computazionale**, che quindi ha un ***costo superiore*** a quello standard e, dato il mondo automotive con bassi margini di profitto, spesso non si riesce a implementare perché ***non viene percepito dall'utente finale*** come un *qualcosa per cui pagare **centinaia o migliaia di euro in più***.

## Protezione del `CAN` attraverso la Crittografia

Oggigiorno nei **veicoli** con licenza ***non esiste alcuna applicazione corrente della crittografia*** (di qualsiasi forma) ai messaggi `CAN`, così come ad altre reti a bordo del veicolo. Si tratta di un problema aperto per gli `OEM` e le startup di sicurezza cercano di vendere nuove soluzioni, tuttavia **mancano algoritmi e approcci crittografici standard aperti**: violazione della legge di *Kerchoff*, per cui è bene mantenere l'*algoritmo pubblico* e la *chiave privata*.

Ci sono due approcci per **proteggere i messaggi** su *canali non sicuri*:

- **`SECURE ENVELOPE`**: crittografare il messaggio ed inviare normalmente il messaggio crittografato (in `IT`: *`HTTPS`, `VPNs`*). 
- **`SECURE CHANNEL`** (*circuit*): creare un canale sicuro virtuale su rete non sicura ed inviare messaggio in chiaro (in `IT`: *email criptate*).

Sono entrambi utilizzati nel dominio `IT` e si possono fare entrambe le cose tramite crittografia simmetrica o tramite la crittografia asimmetrica per evitare le chiavi precondivise (`PSK`). Il **problema dei canali sicuri** è che di solito vengono utilizzati per le *comunicazioni uno-a-uno* e richiedono l'***identificazione di endpoint “sicuri”***: ciò non è adatto per le reti a bordo dei veicoli poiché sul `CAN` bus non si hanno messaggi basati sull'identità. Dall'altro lato, **secure envelope** ***potrebbe funzionare*** garantendo riservatezza, integrità, autenticazione e non ripudio.

### Secure Envelope sul `CAN` bus

I possibili obiettivi sono:

1.  **`RISERVATEZZA`** (*poco* rilevante)
2.  **`INTEGRITÀ`** (rilevante)
3.  **`AUTENTICAZIONE DELLA FONTE`** (*molto* rilevante)
4.  **`NON RIPUDIO`** (rilevante per l'*attribuzione dell'attacco*)

Di seguito si prova a progettare un protocollo del genere da zero.

#### Versione 1

Tutte le **centraline** sono collegate allo stesso segmento `CAN` ***conoscono già la stessa `PSK`*** (es. flashato sul dispositivo in produzione). L'**autenticazione è debole** perché una `ECU` quando riceve un **pacchetto** sul `CAN` ***non sa chi l'ha inviato*** dato che la `PSK` è condivisa tra più dispositivi. Spesso in automotive un **pacchetto viene consumato da più `ECU`** quindi una soluzione potrebbe essere che quando una `ECU` vuole trasmettere, deve anche calcolare e inviare con essa un `MAC`, quindi i destinatari devono verificare il `MAC`. Il **gateway**, posto tra segmenti `BUS` con chiavi diverse,   traduce il `MAC`: questo garantisce che chiunque non conosca il `PSK` non possa comunicare sul `CAN` bus.

Questa versione garantisce l'**integrità** e l'**autenticazione**, ma ***non il non ripudio***.

##### Problemi

1. La **dimensione dell'`HMAC`** standard *dipende dalla **funzione***: `SHA2` parte da $28$ byte che è *più di 3 volte un payload `CAN` standard* mentre `MD5` $16$ byte poi *non è sicuro ed è deprecato*. Una possibile soluzione è usare un **`HMAC` troncato**. Scegliere la funzione hash e ***considerare solo gli ultimi $X$ bit***:  ciò comporta una *riduzione della sicurezza* e la *possibilità di bruteforce*. In ambito `IT` servono molti bit di sicurezza perché l'informazione solitamente è utile anche a distanza di anni (molto tempo per l'attaccante per violarla), in **automotive** i *messaggi hanno vita breve*.

2. L'attaccante può effettuare **attacchi replay** *riproducendo i messaggi e i loro `MAC`*: c'è bisogno di ***contatori***, ma ciò *richiede spazio*. Si potrebbe provare ad inviare il *messaggio* e il *`MAC` in frame separati* ed eventualmente spendere alcuni **bit** come ***“identificatore di messaggio”*** per associare ogni messaggio a ciascun `MAC`. Inoltre l'utilizzo di un approccio simile:

- Raddoppia il ***carico di rete***
- Raddoppia la ***latenza***
- Raddoppia la ***probabilità*** che ***uno dei due perda la `bitwise arbitration`***, ritardando tutta la funzione
- Raddoppia la ***possibilità di un rifiuto*** a causa di *errori di trasmissione casuali*

3. Gestione delle **chiavi**:

- Se il **`PSK`** è **memorizzato in una *memoria flash economica*** allora è facile da rubare e il furto richiederebbe l'accesso fisico a una `ECU`, che non è un problema se la `PSK` non viene *mai riutilizzata* in auto diverse, ma una `PSK` diversa per ogni segmento `CAN` di ogni veicolo, significa avere un grande *sovraccarico* nella *produzione e gestione della `ECU`*.

- Se si rompe una centralina l'officina ordina una `ECU` "vuota" (senza `PSK`), e flasha la `PSK` del segmento `CAN` in essa, quindi ***chiunque*** idealmente ***può cambiare il `PSK`***.

- Se il `PSK` è sigillato in uno **spazio di archiviazione sicuro** (come un `TPM`): questo risulta molto difficile da rubare, anche con accesso fisico, ma si tratta di un'***opzione costosa***, e c'è il rischio che ciò consenta a un `OEM` di riutilizzare la stessa `PSK` più e più volte.

  > **`TPM`** (*Trusted Platform Module*) : ***microcontrollore*** che è in grado di *salvare in sicurezza* delle informazioni utilizzate per *autenticare una piattaforma*.

  Anche qui, in caso di rottura di una centralina il produttore di `ECU` deve inizializzare il `TPM` con il `PSK` corretto, e ciò porta grande *sovraccarico nella produzione e gestione della ECU*.

#### Versione 2

Ogni `ECU` ha una coppia di chiavi (`PK`, `SK`) e tutte le `ECU` si fidano dell'Autorità di Certificazione `OEM`. Tutti i messaggi (o solo quelli rilevanti) sono firmati digitalmente dal mittente e il destinatario verifica la firma.

##### Problemi

1. La **firma digitale *occupa spazio*** (es. $256$ byte per `RSA` $2048$ bit `PKCS1\#`). È dunque *inapplicabile al `CAN` bus*, ma è sempre possibile troncarla.
   
2. C'è bisogno di una **archiviazione sicura** per ***salvare la chiave privata***, ma è una ***soluzione costosa***. Se un attaccante riesce a rubare la coppia di chiavi di una determinata `ECU`, può comunicare con tutte le `ECU` che si fidano della stessa `CA`.
   
3. Una **chiave privata** può essere ***persa*** o ***rubata***, e nel caso è necessario **revocare il certificato**. Devono essere eseguiti *controlli periodici sulla validità del certificato*.

Per il momento **non ci sono soluzioni** ancora, **solo** tante **proposte inapplicabili**.

#### Criteri di Valutazione

- **Economicità e Efficacia**
- **Retrocompatibilità**
- **Supporto** per la riparazione e la manutenzione del veicolo
- Dettagli di implementazione sufficienti
- **Overhead accettabile**