- [2. Difese Informatiche nell'Automotive](#2-difese-informatiche-nellautomotive)
  - [IT Comparison & Inheritance](#it-comparison--inheritance)
    - [Scenari Differenti nell'Automotive](#scenari-differenti-nellautomotive)
  - [Security Process](#security-process)
    - [Ciclo di Difesa Informatica](#ciclo-di-difesa-informatica)
  - [Automazione attraverso i Big Data](#automazione-attraverso-i-big-data)

# 2. Difese Informatiche nell'Automotive

Cosa si può fare per mettere al sicuro qualcosa?

- Lo si rende **invulnerabile a qualsiasi tipo di attacco** &rarr; **IMPOSSIBILE**
- Cerchiamo di ***rendere più difficile l'attacco per l'attaccante***. Un sistema sicuro non è un sistema invulnerabile. È un sistema che è ***talmente difficile da violare*** che ***gli attaccanti falliscono o non ci provano***, preferendo target più semplici.

Le **vulnerabilità software sono sempre presenti**; dal momento esatto in cui viene scritto il codice, si introducono bug nei sistemi, che permettono a un attaccante di violare *confidenzialità*, *integrità* e *disponibilità*. Sfruttando una vulnerabilità un attaccante può raggiungere molti risultati, ma di solito opta per l'***esecuzione di codice arbitrario*** (tramite BOF).

## IT Comparison & Inheritance

Nella sicurezza informatica moderna il concetto di Perimetro di Sicurezza è visto come senza senso. Una volta che gli attaccanti hanno scavalcato le mura perimetrali, possono muoversi facilmente tra i nodi connessi. Alcune soluzioni consistono in:

- **Evitare la Sicurezza Candy-Coated**: è inutile avere un perimetro di difesa esterno forte se poi all'interno il sistema è debole.
- **Necessità di Sicurezza** (in particolare ***Autenticazione***) anche nelle reti interne, `ECUs`, processi, *aggiornamenti firmware/software*
- **Necessità di un Sistema di Intrusion Detection** per mandare avvisi e dell'**Intrusion Prevention** per *attivare risposte tempestive*
- Necessità di qualche meccanismo di **collezione e correlazione di allarmi** che ***impari da attacchi passati e correnti***

Con l'avvento di sempre più sistemi basati sulla rete **è possibile aggiungere più strati di protezione su livelli differenti** (es. *firewall*), diminuendo così il rischio che una componente di difesa venga compromessa o circumnavigata.

### Scenari Differenti nell'Automotive

La sicurezza durante l'intero ciclo di vita di un veicolo non può essere garantita. La **sicurezza** è allo ***stato dell'arte quando viene prodotto il veicolo***, ma una volta che è *in operazione il panorama di attacco cambia* continuamente:

- I Pen Tester trovano ***nuove vulnerabilità***
- Gli Attaccanti sviluppano ***nuovi cyber attacchi***
- I veicoli evolvono a livello firmware e software
- Nuovi servizi connessi creano nuovi vettori di attacco
- Le macchine sono smantellate, le `ECU` possono essere comprate come pezzi di ricambio: e i loro dati? Come è possibile assicurare che i veicoli rimangano protetti nel loro intero ciclo di vita (molto più lungo che quello di un tipo prodotto IT)?

Gli scenari dei veicoli sono differenti da quelli IT:

- Dispositivo al centro, non utente al centro
- Ambiente Real-time
- ***Lungo ciclo di vita dei dispositivi*** (10-30 anni)
- Non tutti i dispositivi possono essere connessi permanentemente
- Vincoli per larghezza di banda, storage e processamento
- I classici formati di dati IT (`X.509`) non sono adatti per tutte le comunicazioni

## Security Process

In un automobile ci sono **diversi livelli dove è necessaria sicurezza**, per questo molte **soluzioni** sono state ***realizzate specificamente per il settore automobilistico***, uno di questi, al fine di garantire il supporto a vita, è **`Secure FOTA`** (Firmware Over-The-Air) che consente una reazione immediata senza richiami su larga scala, ma occorre verificare l'integrità e l'autenticità del nuovo software. Ad **ogni operazione** diventa necessario ***introdurre un certo grado di sicurezza***, il che significa che la **complessità** della produzione e del sistema stesso **aumenta di molto** poiché è probabile che ci si debba riferire sempre a un **Trusted Key Management** che ***fornisce certificati di autenticazione praticamente per ogni operazione*** (es. se si vuole utilizzare un'applicazione mobile sullo smartphone non è possibile comunicare direttamente con l'auto: prima è necessario richiedere il permesso per accedervi).

### Ciclo di Difesa Informatica

Funzionamento:

1. Monitoraggio della Situazione
2. Rilevamento di un Problema
3. Analisi del Problema
4. Reazione al Problema
5. Risposta al Problema
6. Maggiore Prevenzione mediante l'apprendimento dal problema

Esistono poi due diversi tipi di approcci post-prevenzione:

- **`ON-LINE`**: consiste nel monitoraggio continuo degli attacchi fornendone una tempestiva rilevazione e analisi e/o anche reazioni immediate.
- **`OFF-LINE`**: include analisi forensi da parte di esperti e una risposta (contromisure).

Nel **monitoraggio**, per la parte **`ON-LINE`**, ***si usano i moduli NIDS*** (Network Intrusion Detection System) che possono essere *integrati in una singola `ECU` avendo accesso a tutto il traffico o implementati in più parti* a seconda dell'architettura del veicolo, mentre ***quelli HIDS*** (Host Intrusion Detection System) devono essere *implementati, idealmente, in ogni `ECU` o almeno in quelle rilevanti* per la sicurezza. Dopo la parte di monitoraggio arriva quella di **rilevamento** che non è banale poiché è difficile capire cosa si può accettare e cosa no, ***ciascuna `OEM` può avere payload differenti***. Una volta rilevata l'anomalia si effettua un'analisi per indagare il tipo di anomalia e la sua gravità. Infine, a seconda dell'attacco, devono essere attivate delle contromisure (es. *spegnimento delle `ECU` attaccate*).

Passando alla parte **`OFF-LINE`**, dobbiamo prima di tutto archiviare le anomalie rilevate e inviarle al **`PSIRT`** (*Product Security Incident Response Team*), ovvero un ***team composto da ricercatori di sicurezza che analizzano le segnalazioni*** l'equivalente di un **`SOC`** (*Security Operation System* in ambito IT) e ***inviano feedback ai produttori*** che possono quindi provare a risolvere ciò che ha causato il problema.

Il **`PSIRT`** rappresenta il ***singolo punto di contatto*** quando si parla di vulnerabilità: aiuta la *comunicazione con le entità esterne*. La divulgazione delle anomalie può avvenire in due modi:

- **`COORDINATA`**: un *soggetto esterno informa il `PSIRT`* qualche tempo *prima della pubblicazione*. La parte collabora e *la vulnerabilità rimane riservata fino a quando la Società non l'ha aggiustata*.
- **`NON COORDINATA`**: una *parte esterna immediatamente rivela una vulnerabilità al pubblico* (es. via Internet o a
  una conferenza) ***senza notificare il fornitore***.

Che cosa si desidera?

1. **ANALISI DEI DATI AUTOMATICA &rarr; *per identificare le minacce emergenti*** (*Big Data* per la Sicurezza nell'Automotive)
2. **REPORT** &rarr; conoscere la sicurezza e l'incolumità delle entità, identificare cambiamenti, concentrare le risorse sulle aree problematiche, sovrastare le minacce in sviluppo

## Automazione attraverso i Big Data

Idealmente per garantire che **milioni di auto connesse** siano **sicure per tutta la loro vita**, sono ***necessarie delle analisi e report automatizzati dei dati***. I dati che si presentano periodicamente sono valide informazioni da che possono essere analizzate per prendere decisione e la connettività migliorerà nel tempo.

Poiché i **sistemi embedded** hanno una **capacità di archiviazione limitata** e con un connettività sempre più diffusa, le case automobilistiche stanno ***spostando le loro analisi sul cloud***. Per assicurarsi che tutte le **vetture siano sicure**, queste devono essere dotate di una *connessione permanente* e *delegare l'analisi dei dati a un sistema*.

L'**obiettivo** è quello di una ***protezione continua*** che consenta di ***rilevare e rispondere in tempo reale agli attacchi informatici***. in questo modo c'è un *risparmio nel costo degli aggiornamenti/patch per la risoluzione dei problemi*, e migliora la *fiducia del cliente*.

Quali sono però i rischi di inviare i dati esternamente?

- Gli **attaccanti passivi** ***non modificano i dati***, ma possono:

  - *vendere dati ai competitor*
  - *trapelare dati* pubblicamente
  - perdere dati (es. furto di hard drive)

- Gli **attaccanti attivi** possono:

  - *modificare e corrompere i dati*
  - *eliminare i dati*
  - generare *dati falsi*
  - generare risultati *non corretti*

Problema: Come sfruttare i benefici di una *soluzione cloud* quando confidenzialità e integrità sono garantite?

- Soluzione 1: Confidenzialità - protocollo crittografico che consente di eseguire operazioni su dati crittografati.
- Soluzione 2: Mutua Integrità garantita - protocollo che rinforza il comportamento corretto degli acquirenti esterni e dei fornitori di servizi anche in assenza di fiducia.