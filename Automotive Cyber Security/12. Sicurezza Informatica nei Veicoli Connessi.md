- [12. Sicurezza Informatica nei Veicoli Connessi](#12-sicurezza-informatica-nei-veicoli-connessi)
  - [Vehicular Ad-Hoc Networks (`VANET`)](#vehicular-ad-hoc-networks-vanet)
    - [Architettura](#architettura)
    - [Requisiti](#requisiti)
      - [Requisiti di Sicurezza](#requisiti-di-sicurezza)
    - [Tecnologie di Comunicazione](#tecnologie-di-comunicazione)
      - [Dedicated Short Range Communication (`DSRC`)](#dedicated-short-range-communication-dsrc)
      - [Rete cellulare](#rete-cellulare)
      - [Schemi Ibridi](#schemi-ibridi)
  - [Dedicated Short Range Communication - DSRC](#dedicated-short-range-communication---dsrc)
    - [`DSRC` - US](#dsrc---us)
    - [IEEE `802.11p`](#ieee-80211p)
    - [IEEE 1609/WAVE](#ieee-1609wave)
      - [Funzionamento dei Canali](#funzionamento-dei-canali)
      - [Stack Protocollare di `WAVE`](#stack-protocollare-di-wave)
        - [IEEE 1609.2 - Disposizioni di Sicurezza](#ieee-16092---disposizioni-di-sicurezza)
          - [Autorizzazioni Esplicite in `WAVE`](#autorizzazioni-esplicite-in-wave)
        - [IEEE 1609.3 - Servizi Offerti da Rete e Livello di Trasporto](#ieee-16093---servizi-offerti-da-rete-e-livello-di-trasporto)
          - [Servizi di Gestione](#servizi-di-gestione)
      - [`WAVE` Basic Service Set (`WBSS`)](#wave-basic-service-set-wbss)
        - [Comunicazioni non `WBSS`](#comunicazioni-non-wbss)
    - [Applicazioni di Sicurezza](#applicazioni-di-sicurezza)
      - [Basic Safety Messages - `BSM`](#basic-safety-messages---bsm)
      - [Public Key Infrastructure - `PKI`](#public-key-infrastructure---pki)
        - [Vantaggi](#vantaggi)
        - [Problema - Overhead](#problema---overhead)
        - [Scenario](#scenario)
        - [Certificati del Veicolo](#certificati-del-veicolo)
      - [Signed Protocol Data Unit - `SPDU`](#signed-protocol-data-unit---spdu)
        - [Controlli di Verifica](#controlli-di-verifica)
        - [Distribuzione dei Certificati Peer-to-Peer](#distribuzione-dei-certificati-peer-to-peer)
        - [Riservatezza dei Dati](#riservatezza-dei-dati)
        - [Privacy](#privacy)
      - [Fornitura dei Certificati](#fornitura-dei-certificati)
      - [Revoca del Certificato](#revoca-del-certificato)

# 12. Sicurezza Informatica nei Veicoli Connessi

L'informazione all'interno di un veicolo può essere di diverso tipo:

- **Telemetria**: informazioni che fluiscono *da un dispositivo ad altri sistemi* per *trasmettere lo stato dell'ambiente del dispositivo*
- **Richieste**: *interrogazioni fatte dai dispositivi* per raccogliere informazioni o per *richiedere di avviare attività*
- **Comandi**: *disposizioni fatte da altri sistemi a un dispositivo* o un gruppo di dispositivi *per eseguire attività specifiche*
- **Notifiche**: informazioni che *fluiscono da altri sistemi a un dispositivo/gruppo di dispositivi* per *aggiornare sui cambiamenti di stato*

Ogni `OEM` sta iniziando a crearsi il proprio cloud in modo da gestire autonomamente i propri dati (generati dalle auto): le case automobilistiche sono interessate a raccogliere sempre più dati per monetizzarli e usarli in altri modi utili. Una dimensione della connettività dei veicoli è rappresentata da `VANET` (*Vehicular Ad-Hoc Networks*).

## Vehicular Ad-Hoc Networks (`VANET`)

Si intende una **topologia dinamica** con ***nodi (veicoli) che si muovono a velocità elevata***: i veicoli **comunicano** con altri ***veicoli*** che si trovano nelle immediate vicinanze o con delle ***infrastrutture***. Richiede *maggiore potenza di elaborazione*, storage ed energia. Le informazioni raccolte sono basate sulla posizione del veicolo (*ambienti diversi*) e il *delay* è un vincolo importante. Vengono usati i dati da diversi tipi di sensori: *GPS*, *velocità*, *prossimità*.

### Architettura

`VANET` presenta due tipi di architetture:

- **Vehicle to Infrastructure** (**`V2I`**)
- **Vehicle to Vehicle** (**`V2V`**)

Mentre le unità adottate per la comunicazione sono:

- **Road-Side Unit** (**`RSU`**)
- **On-Board Unit** (**`OBU`**)

Per motivi di **latenza**, nel mondo automotive è ***necessaria la comunicazione `V2V`***, senza il cloud come intermediario. È possibile anche l'utilizzo di **`V2I`** tramite utilizzo di ***fog computing*** attraverso delle ***road-side unit***.

### Requisiti

Il requisito principale per questi sistemi è la **latenza**. I messaggi scambiati possono essere:

- DATI CRITICI: come avvisi di collisione ($20\text{ }ms$), pedaggio elettronico (telepass, $100\text{ }ms$)
- DATI NON CRITICI: come media, informazioni sul traffico

Altri requisiti per questi sistemi sono:

- **Comunicazione a corto raggio**
- **Mobilità**
- **Sicurezza**: protezione contro DoS, furto d'identità, privacy (posizione, ID), manomissione (letture del sensore)

#### Requisiti di Sicurezza

- **`COLLABORAZIONE`**: **comunicazione *multi-hop***, tecnologie tramite le quali è ***possibile inviare un messaggio*** al di ***fuori del range di trasmissione*** utilizzando ***come hop altri nodi*** della rete (veicoli)
- **`AUTONOMIA`**: i ***veicoli*** dovrebbero essere in grado di *agire in autonomia* se necessario
- **`AUTENTICAZIONE`**: origine e/o luogo
- **`RESPONSABILITÀ`**: se qualcuno si sta comportando in modo non conforme alla rete, è opportuno avvisare in modo che venga espulso o non considerato dalle comunicazioni. I messaggi che influiscono sulle funzioni di rete devono essere controllati.
- **`PRIVACY`**: posizione, nome del conducente, tipo di veicolo non devono essere divulgati
- **`DISPONIBILITÀ`**: i veicoli dovrebbero essere utilizzabili anche se la rete è offline

Nelle nostre vetture sono già presenti da un paio d'anni l'hardware e il software per inviare e ricevere comunicazioni `V2I` e `V2V` ma al momento non viene utilizzato: tra le possibili applicazioni c'è il miglioramento dell'`ADAS`. Bisogna tenere presente però che in futuro **queste interfacce wireless** potrebbero ***consentire a un attaccante di interferire direttamente con `ADAS`*** o *capacità di guida autonoma*. Possibili attacchi potrebbero essere:

- Attacco 1: **informazioni sul traffico fasulle** (l'attaccante dice alla vittima che più avanti c'è traffico, la vittima cambia percorso per evitare traffico)
- Attacco 2: **provocare collisioni**
- Attacco 3: barare con *identità*, *velocità* o *posizione*
- Attacco 4: **jamming** (*coprire le comunicazioni* di una road-side station)
- Attacco 5: tracciamento

### Tecnologie di Comunicazione

Abbiamo molti standard per regolare le comunicazioni `V2V`, fra le opzioni ci sono:

- **Dedicated Short Range Communication** (**`DSRC`**): standard IEEE, *fino a $1\text{ } km$ a $200\text{ }km/h$*
- **`WiMAX`**: migliore per le ***lunghe distanze***
- **Banda Larga Mobile**: trasferimento ***senza interruzioni, alta latenza*** (*3G* e *4G*)
- **Satellite**: *onnipresente* ma ***costo alto*** e ***ritardo elevato***

Le **opzioni reali** sono però:

- **`DSRC`**
- **Reti Cellulari Veloci**: 5G e estensioni 4G
- Schemi ***ibridi***

#### Dedicated Short Range Communication (`DSRC`)

Richiede **attrezzature specializzate** in ***veicoli*** moderni e su ***strada***. È stato progettato specificamente ***per la comunicazione `V2V`***. `DSRC` dovrebbe essere *più affidabile della comunicazione cellulare* e dovrebbe fornire una *latenza inferiore*.

#### Rete cellulare

Sebbene le reti *4G* e *5G* siano comunemente utilizzate nella configurazione "da dispositivo a torre cellulare", *supportano* anche *la configurazione "da dispositivo a dispositivo"*. La sicurezza della comunicazione viene ereditata dai protocolli supportati dai gestori cellulari a livello di canale. Non sono necessari sensori road-side. È una tecnologia per lo più sperimentale.

#### Schemi Ibridi

*Combina le reti cellulari con `DSRC`*, `Wi-Fi`, *satellite* e qualsiasi altra comunicazione sensata, come i futuri protocolli di comunicazione wireless. C'è dietro molta ricerca accademica e lo sviluppo di molti prototipi.

## Dedicated Short Range Communication - DSRC

Sistema di comunicazione wireless a corto raggio one-way o two-way: *solitamente **one way***. Il **veicolo** comunica in ***broadcast*** ad una certa frequenza il suo ***stato attuale*** e se succede un **evento safety relevant** genera un ***messaggio***. È stato progettato per la comunicazione tra veicoli e dispositivi stradali (`V2I`) o da veicolo a veicolo (`V2V`). Le frequenze riservate sono da $5,85 \text{ }Ghz$ a $5,925\text{ } GHz$. La portata dipende dalla potenza di trasmissione:

- dispositivi road-side: fino a $1 km$
- veicoli: circa $300 m$

`DSRC` è basato sui **protocolli wireless** `802.11p` e `1609.x`.

### `DSRC` - US

|                        | **Old - $915Mhz$**                                   | **New - $5.9Ghz$**                                 |
| :--------------------- | ---------------------------------------------------- | -------------------------------------------------- |
| **Range**              | $<30m$                                               | $\leq 1000m$                                       |
| **Data Rate**          | $0.5mbps$                                            | $6-27mbps$                                         |
| **Designed for**       | `ETC`, può essere usato anche per altre applicazioni | accesso internet, può essere usato anche per `ETC` |
| **# Licensed Channel** | Single                                               | 7                                                  |
| **Uses**               | Chip Set apposito e Software                         | Chip Set standard e Software                       |
| **Communication Type** | Vehicle to Roadside                                  | Vehicle to Roadside `V2V`                          |
| **Funzionamento**      | Commando - Risposta                                  | Comando - Risposta, Peer to Peer                   |

### IEEE `802.11p`

Definisce **miglioramenti a `802.11`** (*standard Wi-Fi*) necessari per supportare le applicazioni ITS (Intelligent Transportation Systems), in modo da aggiungere ***accesso wireless nei veicoli*** (**`WAVE`**, *Wireless Access in Vehicular Enviroment*). Permette di ***scambiare messaggi `V2V` e `V2I`***. La banda ITS concessa in licenza è la $5,9 GHz$.

> **WAVE Short Message Protocol (`WSMP`)**: protocollo sopra `802.11p` che  permette effettivamente di scambiare messaggi `V2V`.

`802.11p` è la *base per il Dedicated Short Range Communication* (`DSRC`). `802.11p` definisce un metodo per scambiare dati che **non richiede una fase di associazione**  (*Basic Service Set*, `BSS`) con altri veicoli, **né di stabilire una connessione** con altri veicoli, il tutto per ***diminuire la latenza***. La **comunicazione** tra due stazioni in questo modo risulta ***diretta e immediata***, ma poiché le stazioni non sono né associate né autenticate, i **meccanismi di sicurezza** (*autenticazione* e *riservatezza dei dati*) devono quindi essere **forniti da livelli di rete superiori**.

### IEEE 1609/WAVE

La famiglia di standard `IEEE 1609 per WAVE` definisce l'***architettura***, il ***modello di comunicazione***, la ***struttura di gestione***, i ***meccanismi di sicurezza*** e l'***accesso fisico*** per le comunicazioni wireless in ambiente veicolare ad alta velocità. I componenti architetturali primari definiti da questi standard sono: 

- On Board Unit (`OBU`)
- Road Side Unit (`RSU`)
- Interfaccia `WAVE`

#### Funzionamento dei Canali

Lo standard presenta ***due canali***:

- **Control Channel** (`CCH`) per messaggi di ***sicurezza*** e ***controllo di rete***
- **Service Channel** (`SCH`) per tutti gli altri messaggi

Il **`CCH`** deve rimanere il *più libero possibile*. Tutti i **dispositivi** utilizzano ***`CCH` e uno o più `SCH`***. Ci sono anche due tipi di dispositivi:

- **Multicanale**: può utilizzare `CCH` e `SCH` continuamente
- **Canale Singolo**: ***radio singola*** sia per `CCH` che per `SCH`, necessità di *tempo per passare da un canale all'altro* e richiede ***sincronizzazione***

Tutti i dispositivi devono monitorare `CCH` per un `CCH Interval` comune quindi tutti i dispositivi devono sincronizzare gli orologi con l'ora `UTC`.

#### Stack Protocollare di `WAVE`

Sopra 802.11p c'è la famiglia di protocolli IEEE 1609 [USA]

- `IEEE 1609.1`: definisce i *componenti principali di `WAVE`*: interfacce, risorse, formati dei messaggi, dispositivi
- `IEEE 1609.2`: include alcune *disposizioni di sicurezza* per i messaggi `WAVE`
- `IEEE 1609.3`: definisce i *servizi offerti dalla rete* e *dai livelli di trasporto* (indirizzamento, routing) e definisce il `WAVE` Short Messages Protocol (`WSMP`)
- `IEEE 1609.4`: definisce le modifiche a `802.11a` per supportare `WAVE`
- `IEEE 802.11p`: definisce un *livello fisico* per supportare `WAVE`

##### IEEE 1609.2 - Disposizioni di Sicurezza

###### Autorizzazioni Esplicite in `WAVE`

- Permessi geografici: la regione in cui è valido il certificato
- Periodo di validità: il periodo di validità del certificato
- Autorizzazioni dell'applicazione: le attività che il titolare è autorizzato a svolgere
- Autorizzazioni di emissione di certificati: il tipo o i tipi di certificato, se presenti, che il titolare è autorizzato a rilasciare
- Autorizzazioni per la richiesta di certificati: il tipo o i tipi di richiesta di certificato, se presenti, che il titolare è autorizzato a richiedere.

##### IEEE 1609.3 - Servizi Offerti da Rete e Livello di Trasporto

###### Servizi di Gestione

- Registrazione applicazione: registra l'applicazione su `WAVE` Management Entity (`WME`) in modo che il flusso di servizio possa essere mappato all'indirizzo IP e alla porta corretti
- Gestione `WAVE` Basic Service Set (`WBSS`): azioni WBSS come apertura e chiusura di un `WBSS` o gestione parametri `WBSS` come `SSID`, indirizzo `MAC`, numero `SCH`, Timestamp

#### `WAVE` Basic Service Set (`WBSS`)

> **WLAN `BSS`** : WLAN basata su un *access point* centrale collegato ad una `LAN` cablata che funge da unico tramite per il traffico dei dispositivi wireless che si trovano nel range di copertura.

Equivalente di **`BSS` per le reti WiFi**, prende il nome di `WBSS`. Qualsiasi dispositivo può avviare un nuovo `WBSS` quando richiesto da un'applicazione. Il **provider** è il ***dispositivo che avvia*** `WBSS` (`OBU` o `RSU`), gli **utenti** sono i dispositivi che ***si uniscono*** al `WBSS`.

- Un **`WBSS` persistente** è annunciato ad ogni intervallo di sincronizzazione
- Un **`WBSS` non persistente** è di breve durata ed è annunciato solo al momento della formazione

Le applicazioni server si registrano con `WME` (*Wave Management Entity*) utilizzando un Provider Service Identifier (PSID) (sono come numeri di porta associati ai servizi nel mondo TCP/IP). Un `WBSS` viene avviato quando si registra la prima applicazione.

##### Comunicazioni non `WBSS`

Ci sono comunicazioni che non richiedono di far parte di un `WBSS` per essere trasmesse, come i messaggi sul `CCH`. Non è richiesta pubblicazione e sincronizzazione al `WBBS`, l'autenticazione è gestita a livelli superiori.

### Applicazioni di Sicurezza

#### Basic Safety Messages - `BSM`

Il `BSM` è il **messaggio più importante**: viene ***trasmesso periodicamente dai veicoli*** e include ***informazioni sulla sicurezza***. Necessita di alcuni requisiti minimi di prestazioni principalmente in termini di *latenza della comunicazione*. Il **messaggio è composto da due parti**: la *prima obbligatoria*, la *seconda facoltativa*.

Parte 1

- Contiene **dati fondamentali** (posizione del veicolo, velocità, accelerazione, stato del sistema frenante)
- Inviato con **frequenza fissa** ($100 ms$)

Parte 2

- **Dati aggiuntivi** aggiunti alla Parte 1 in caso di eventi rilevanti (es. attivazione di *ABS*, *ESP*)
- Insieme di **dati variabili a seconda dell'evento** e del ***tipo di veicolo***

`BSM` può essere ricevuto attraverso canali `DSRC` e non `DSRC`. 

#### Public Key Infrastructure - `PKI`

> **`PKI`** : insieme di ruoli, politiche e procedure necessarie per gestire i *certificati digitali* e la *crittografia asimmetrica*.

##### Vantaggi

- **`RESPONSABILITÀ`** : le identità possono essere verificate utilizzando firme attendibili
- **`INTEGRITÀ`** dei messaggi
- **`NON RIPUDIO`**
- **`PRIVACY`** : *traffico criptato*

Il sistema `V2V-PKI` è talvolta indicato anche come **Security Credentials Management System (SCMS)**.

##### Problema - Overhead

I **protocolli** per la **comunicazione `V2V` e `V2I`** sono stati creati ***semplici*** per essere ***leggeri***: messaggi brevi, latenza molto bassa. La crittografia asimmetrica aggiunge molto overhead. È necessario garantire che il messaggio trasmesso da un certo veicolo sia stato  trasmesso da quello stesso veicolo, affidabile ed integro: un attaccante potrebbe altrimenti inviare messaggi falsi. Un messaggio falso (es. *Emergency Brake da un veicolo che però ha una velocità che non decresce*) potrebbe essere riconosciuto da altri veicoli o da `RSU` che potrebbero riportare a una CA l'evento (malfunzionamento o attacco), e in questo caso la CA potrebbe revocare il certificato. Ciò comporterebbe controllare anche che il certificato non sia in una CRL (*Certificate Revocation List*, più overhead).

##### Scenario

1. Il **Security Credential Management System** rilascia il ***certificato*** e la chiave privata.
2. Il Veicolo A firma il messaggio usando la chiave privata e invia il messaggio, la firma della CA e il certificato.
3. Il Veicolo B verifica il certificato usando la chiave pubblica della CA e verifica il messaggio usando la chiave pubblica del certificato.

##### Certificati del Veicolo

Il formato del certificato `1609.2` è circa la metà delle dimensioni di un tipico certificato `X.509`, a causa dello spazio di archiviazione limitato e della necessità di evitare la congestione sui canali `DSRC`. Il certificato include i campi:

- **Identificatore dell'Applicazione** (**`SSID`**): informazioni sul veicolo (es. ambulanza)
- **Permessi del Veicolo** (*Service Specific Permission*, **`SSP`**): permessi del titolare delle credenziali (es. passare ai semafori rossi).

Le dimensioni ridotte di questi certificati li rendono interessanti anche per altri protocolli wireless con larghezza di banda limitata.

#### Signed Protocol Data Unit - `SPDU`

Si tratta di un **messaggio `BSM` inviato in chiaro, ma firmato**. La `SPDU` contiene:

- Payload e/o Hash dei dati
- *Provider Service ID* (`PSID`) / *Service Specific Permission* (`SSP`) per indicare le autorizzazioni
- Header aggiuntivi opzionali
- Riferimento al certificato della firma
- Firma

C'è la **possibilità** di ***mandare il messaggio separatamente dalla firma***: prima messaggio poi la firma. Quando si **riceve un messaggio** si devono eseguire alcuni ***passaggi di verifica***, oltre a quelli standard: bisogna ***verificare la coerenza tra i dati ricevuti e il certificato del firmatario*** poiché può includere diverse autorizzazioni (autorizzazioni esplicite WAVE): ad esempio solo un veicolo di emergenza potrebbe utilizzare il campo del messaggio "*LightBarInUse*".

##### Controlli di Verifica

Per essere valida, una `SPDU` deve soddisfare tutte le condizioni:

- **Nessun certificato nella catena è revocato**
- La **CA che certifica la catena è attendibile**
- **Verifica della firma**
- Il **payload è coerente** con ***`PSID`/`SSP`*** e altre autorizzazioni nel certificato
- Il ***messaggio è rilevante*** (generato di *recente*, non scaduto, sufficientemente vicino)

##### Distribuzione dei Certificati Peer-to-Peer

Se non fossimo in un ambiente mobile potremmo inviare il certificato una volta e basta, ma con la rete così dinamica, è necessario ***inviare il certificato ogni volta***; tuttavia è **impensabile** spedire l'***intera catena ogni volta*** che dobbiamo inviare il certificato: introdurrebbe ***troppo overhead***. Il destinatario deve essere in grado di costruire una catena da un certificato noto appartenente alla catena: per farlo può utilizzare un **campo** nei propri **messaggi firmati in uscita** per ***richiedere i certificati sconosciuti ricevuti da altri mittenti***. Il protocollo supporta più richiedenti e risponditori contemporaneamente e include un meccanismo di limitazione per prevenire il flooding. In questo modo è possibile raccogliere i certificati necessari utilizzando il peer-to-peer tra i veicoli.

##### Riservatezza dei Dati

Per garantire la riservatezza dei dati è necessario supportare la crittografia dei messaggi, per farlo:

1. I **dati** vengono **crittografati** con una ***chiave simmetrica monouso***
2. La **chiave simmetrica** viene **crittografata** con la ***chiave pubblica del destinatario***

##### Privacy

I messaggi inviati dai veicoli contengono più identificatori (certificato 1609.2, indirizzo MAC, campo ID a livello di applicazione).

- `1609.2` consente la modifica del certificato di firma
- `1609.4` consente di modificare l'indirizzo MAC di origine

Il fatto che una **modifica viene loggata** dovrebbe rendere la vita più difficile a qualcuno che sta cercando di effettuare tracking. I veicoli che sono vicini possono comunque tracciare (finché sono vicini) un veicolo. Nessuno standard `1609` affronta la sincronizzazione delle modifiche. È opportuno **inibire le modifiche** durante uno ***stato di allerta*** in cui il monitoraggio a breve termine è importante: ad esempio quando si verifica un *incidente* è bene sapere cos'è successo, chi era nei paraggi deve essere tracciabile almeno per un breve periodo di tempo. 

 Alcune proposte prevedono che i **veicoli** che partecipano alla ***comunicazione `V2V`*** utilizzino ***due tipi di certificati***:

- **Long-Term Certificate** (**`LTC`**) contiene gli ***identificatori del veicolo*** e ***può essere revocato***. Viene *anche utilizzato* per *ottenere certificati a breve termine*.
- **Short-Term** o **Pseudonym Certificate** (**`PC`**) certificato con **scadenza a breve** che ***non deve essere revocato***. Utilizzato per *trasferimenti anonimi*, progettati per *messaggi comuni come la frenata o le condizioni stradali*. Gli Pseudonym Certificate consentono di ***firmare i pacchetti "in modo anonimo"***, con solo *informazioni sufficienti per dimostrare che il pacchetto proveniva da un "terminale certificato"*. Questo tipo di certificato ***contiene uno pseudonimo***, un ***identificatore*** univoco che ***solo la CA può collegare ad un `LTC`*** in modo che se qualcuno rileva un comportamento scorretto non può davvero dire quale veicolo sia, ma solo che *un determinato pseudonimo si sta comportando in modo anomalo*: spetta all'**autorità di certificazione** risalire e identificare quale `LTC` è collegato a quello a breve termine e procedere alla ***revoca del certificato a lungo termine***. 

In linea di principio potrebbe funzionare, ma significa che un veicolo deve archiviare molti certificati ogni giorno, il che richiede una connessione stabile a Internet. Come alternativa ci sono i **certificati impliciti**: ***non contengono la chiave pubblica*** che però può essere ***calcolata dal certificato***, ma non è ancora "verificata". La verifica avviene implicitamente dopo l'utilizzo della chiave pubblica per decriptare i successivi scambi di protocollo. C'è solo un implementazione che è standard: `ECQV`.

#### Fornitura dei Certificati

1. Tutti **si devono fidare della Root CA** questa ***può delegare*** la creazione e la gestione dei certificati a una **Intermediate CA**.
2. Il **dispositivo contatta l'Enrollment CA per iscriversi**, idealmente una sola volta, nell'architettura ***ricevendo un `LTC`***.
3. Il dispositivo **richiede i certificati a breve termine**, per farlo **contatta la Pseudonym CA** ***per mezzo della Registration Authority fornita tramite un proxy*** per *mascherare le informazioni ad altri elementi della rete*.
4. La **Registration Authority mantiene l'*associazione long certificate - short certificate***.
5. In caso di **comportamento scorretto** la ***CA chiede il collegamento tra i certificati*** a breve e lungo termine per **inserire quello a lungo termine** in una ***lista nera*** (*Certificate Revocation List*, `CRL`) tramite la *Misbehaviour Authority*.

Il veicolo genera una coppia di chiavi "caterpillar", che invia la chiave pubblica e un numero di espansione `AES` (Advanced Encryption Standard) alla *Registration Authority* (RA). La RA genera chiavi pubbliche "cocoon" dalla chiave pubblica caterpillar e dal numero di espansione. Il numero di chiavi è arbitrario e non correlato al dispositivo che richiede le chiavi. La richiesta include alcune informazioni sull'identità delle autorità di collegamento e dovrebbe mescolare la richiesta con le richieste di altri veicoli. Questo rimescolamento è progettato per aiutare a nascondere quale veicolo ha effettuato ciascuna richiesta nel tentativo di migliorare la privacy. La *Pseudonym Certificate Authority* (`PCA`) randomizza le chiavi "cocoon" e genera le chiavi "butterfly". Queste vengono quindi restituiti al dispositivo di origine su un canale crittografato in modo che la RA non possa vedere i contenuti.

#### Revoca del Certificato

La **`CRL`** (***Certificate Revocation List***) è un ***elenco di certificati "non validi"***. Un **dispositivo** è ***tenuto ad aggiornare il proprio `CRL`*** in modo da poter determinare quali certificati, se presenti, non sono più affidabili. Il `CRL` può essere grande e non è sempre possibile scaricare l'intero elenco tramite `DSRC` o Wi-Fi: per farlo sarebbe necessario un *ingorgo stradale*.  Il **modo migliore** per recuperare un `CRL` aggiornato è, quindi, tramite la ***comunicazione cellulare*** o completamente ***satellitare***. Un'alternativa per **distribuire un `CRL`** aggiornato consiste nel fare in modo che i veicoli comunichino gli aggiornamenti tra loro tramite l'***interfaccia `V2V`***: un veicolo potrebbe non essere in contatto con un dispositivo stradale abbastanza a lungo per completare un aggiornamento, ma è sicuro che incontrerà centinaia, se non migliaia, di altri veicoli durante un viaggio.