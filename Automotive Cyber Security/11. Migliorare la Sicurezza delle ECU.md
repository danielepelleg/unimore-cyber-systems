- [11. Migliorare la sicurezza delle ECU](#11-migliorare-la-sicurezza-delle-ecu)
  - [Protezione delle `ECU`](#protezione-delle-ecu)
    - [Hardening](#hardening)
      - [`ECU` Hardening](#ecu-hardening)
    - [Isolamento](#isolamento)
      - [Hypervisor](#hypervisor)
    - [Secure Update](#secure-update)
      - [Firmware Update](#firmware-update)
        - [Resilienza](#resilienza)
          - [Bootloader Networked](#bootloader-networked)
          - [Bootloader Statici](#bootloader-statici)
          - [Memoria di Aggiornamento](#memoria-di-aggiornamento)
        - [Autorizzazione dell'Aggiornamento](#autorizzazione-dellaggiornamento)
          - [`TLS`](#tls)
          - [Firma del Codice](#firma-del-codice)
        - [Privacy](#privacy)
          - [`TLS`](#tls-1)
          - [Crittografare l'Immagine per <u>ogni</u> Dispositivo](#crittografare-limmagine-per-uogniu-dispositivo)
          - [Crittografare l'Immagine per <u>tutti</u> i Dispositivi](#crittografare-limmagine-per-ututtiu-i-dispositivi)
        - [Monitoraggio](#monitoraggio)
        - [Targeting](#targeting)
      - [UPTANE](#uptane)
        - [Scenario di Sicurezza delle `ECU` in Automotive](#scenario-di-sicurezza-delle-ecu-in-automotive)
          - [Attacchi alle `ECU`](#attacchi-alle-ecu)
          - [Difese](#difese)
        - [The Update Framework - `TUF` (“compromise-resilience”)](#the-update-framework---tuf-compromise-resilience)
        - [Funzionamento](#funzionamento)
          - [Download degli Aggiornamenti sul Veicolo](#download-degli-aggiornamenti-sul-veicolo)
          - [Prima che il Secondary installi un Aggiornamento](#prima-che-il-secondary-installi-un-aggiornamento)
    - [Secure Boot](#secure-boot)
      - [Funzionamento](#funzionamento-1)
        - [Ambiente Post-Boot](#ambiente-post-boot)
      - [Vantaggi](#vantaggi)
      - [Piattaforme `ARM`](#piattaforme-arm)
        - [Funzionamento Secure Boot `ARM`](#funzionamento-secure-boot-arm)
      - [Attacchi al Secure Boot](#attacchi-al-secure-boot)
        - [Fault Injection](#fault-injection)
        - [Uso Improprio delle Chiavi Simmetriche](#uso-improprio-delle-chiavi-simmetriche)
        - [Secure Boot Opzionale](#secure-boot-opzionale)
        - [Root of Trust Debole](#root-of-trust-debole)
      - [RSA senza Padding](#rsa-senza-padding)
        - [Crittografia "Intelligente"](#crittografia-intelligente)
    - [Secure Code Execution](#secure-code-execution)
    - [`IDS` basati su Host](#ids-basati-su-host)
    - [Hardware Security Module](#hardware-security-module)

# 11. Migliorare la sicurezza delle ECU

## Protezione delle `ECU`

Le centraline devono essere protette tanto quanto le comunicazioni di rete. Le principali fonti di insicurezza sono infatti:

- **`CATTIVO DESIGN`**: sottovalutare o non prendere in considerazioni eventuali *attaccanti*.
- **`CATTIVA IMPLEMENTAZIONE`**: il software contiene ***vulnerabilità*** che possono essere *sfruttate dagli attaccanti*; algoritmi crittografici semplicistici fatti a mano.
- **`CONFIGURAZIONE ERRATA`**: *servizi esposti*, ***autenticazione assente*** o debole per interazioni sensibili.
- **`PROCEDURE DI AGGIORNAMENTO`**: mancanti se impossibile correggere le vulnerabilità del software o insicure se gli ***attaccanti possono sostituire il software***
- **`CATTIVA GESTIONE DELLA CRITTOGRAFIA`**: chiavi segrete e ***segreti*** condivisi archiviati ***in memoria non protetta***, eventualmente *accessibili tramite operazioni diagnostiche*

I principali metodi per migliorare la sicurezza informatica delle `ECU` sono:

- Hardening
- Isolamento
- Secure Update
- Secure Boot
- Secure Code Execution
- IDS basati su host
- Hardware Security Modules (HSM)

### Hardening

È il **processo** per ***rendere un sistema meno vulnerabile*** agli attacchi: Consiste in diversi passaggi:

1. **Ridurre** al minimo la **superficie di vulnerabilità**:

- *Chiudere* tutti i servizi e le *interfacce esposti* che non sono necessari
- *Proteggere le interfacce* riservate tramite *procedure di autenticazione* e autorizzazione
- *Rimuovere tutto il software non necessario* (un pezzo di software che non serve potrebbe avere una vulnerabilità)

2. Principio del **privilegio minimo**

- Identificare i *requisiti degli utenti*
- *Limitare le attività degli utenti al minimo indispensabile*

Nel dominio `ICT`, l'hardening in genere è fatto attraverso le **checklist**: liste di ***controlli di sicurezza per software già diffuso*** (se si crea un software da zero è opportuno creare la checklist). Il **`NIST`** mette a disposizione un ***form*** dove si possono ***cercare checklist per un determinato software***, esistono poi tool automatici che verificano queste checklist.

#### `ECU` Hardening

In genere, **non sono disponibili checklist pubbliche** per software e firmware ***embedded*** e lo stesso vale per le `ECU` nel settore automobilistico. Non c'è niente di “standard” (nel settore) anche se stanno emergendo alcune buone pratiche:

- **Disabilitare** (logicamente o fisicamente) le **interfacce di debug e programmazione** (es. `JTAG` e `SPI`) *nelle ultime fasi di produzione della `ECU`*
- Richiedere l'**autenticazione** per le ***sessioni diagnostiche***

### Isolamento

Isolare domini, utenti, risorse logiche e fisiche. L'obiettivo è **limitare gli attacchi** a una **specifica *applicazione***/componente ***software***. L'isolamento può essere raggiunto mediante **soluzioni *hardware*** (`Intel SGX`, `ARM TrustZone`) oppure ***software*** (*virtualizzazione*). Si sta andando verso il **consolidamento di molte funzioni** in un ***minor numero di centraline*** più ***potenti*** (e *più sicure*).

#### Hypervisor

L'`ECU` diventa simile a un PC multi core su cui girano più SO: su **una `ECU`** girano ***più applicazioni***. Dal punto di vista della sicurezza, condividendo risorse hardware, un servizio può intaccarne un altro se non ci sono restrizioni. Ciò si previene con la **virtualizzazione** (l'***hypervisor*** gestisce le risorse) e soluzioni hardware.

Se le applicazioni sono ospitate su `ECU` separate è semplice verificare che l'`ECU` e le sue funzioni sono isolate da altre `ECU`. Le applicazioni consolidate devono invece garantire “libertà dalle interferenze”. La separazione può avvenire a livello hardware, ad esempio con `ARM®` `TrustZone®` o a livello software embedded utilizzando un Hypervisor per creare ambienti virtuali per ciascun dominio. L'**Hypervisor** può essere **configurato** per **gestire le *risorse disponibili*** per *ciascun **dominio*** e consentire a ciascun dominio di operare in modo completamente ***indipendente*** dall'altro.

### Secure Update

L'aggiornamento non è un grosso problema nel campo del `ICT` (es. gli aggiornamenti di Windows sono "aggiornamenti sicuri", il che significa che la fonte viene autenticata e l'integrità e l'autenticità dell'aggiornamento vengono verificate prima dell'installazione. Per i dispositivi embedded è un **problema**:

- **Hardware con risorse limitate**: non è detto che un certo hardware riesca a effettuare un ***controllo della firma*** ogni volta che deve effettuare un update. L'*alimentazione* può essere *spenta* durante un aggiornamento o la *connessione* può essere *interrotta*.
- **Poca memoria**
- Possono essere o meno direttamente o indirettamente collegati alla fonte degli aggiornamenti
- È possibile eseguire crittografia?

#### Firmware Update

I consumer aggiornano raramente i propri dispositivi. Mentre le aziende desiderano evitare o ridurre al minimo l'overhead dell'aggiornamento dei propri dispositivi. Bisogna affrontare 5 tipi di problemi:

- **Resilienza** del dispositivo ***in caso di interruzione*** di corrente, perdita di rete (e relativi costi di sostituzione del dispositivo)
- Gestione dell'**autorizzazione all'aggiornamento** dei dispositivi
- **Privacy degli aggiornamenti**: se vengono utilizzate chiavi, chi e come le gestisce? Chi deve conoscerle?
- **Monitoraggio** dello stato dei dispositivi interessati da un aggiornamento
- **Selezione di quali dispositivi aggiornare** (***targeting***): se si vuole fare un update per fasi o in un determinato mercato

Idealmente il Firmware Update dovrebbe essere:

- Ricevere una nuova immagine del firmware da una fonte attendibile
- Installare la nuova immagine del firmware
- Boot nella nuova immagine
- La nuova immagine funziona come previsto

Tuttavia in uno scenario reale i dispositivi: perdono la connessione di rete, perdono alimentazione, ricevono firmware che non funziona, ricevono il firmware per il dispositivo sbagliato, ricevono il firmware da fonti non attendibili, subiscono errori di memoria durante l'installazione, non riescono ad avviare il nuovo firmware, falliscono durante l'esecuzione del nuovo firmware.

##### Resilienza

Affinché un dispositivo funzioni sempre deve essere un **pezzo di codice affidabile** che ***non può essere aggiornato***: il **`Bootloader`**. Il Bootloader assicura che venga caricata solo un'*immagine valida*. I *dispositivi* devono *conservare almeno due immagini avviabili* in modo che una funzioni sempre. Possono essere di due tipi:

- *Networked* (in rete)
- *Static*i (non in rete)

###### Bootloader Networked

Il Bootloader Networked è costituito da:

1. driver di rete
2. stack di rete 
3. client di aggiornamento completo

Il suo funzionamento consiste nel connettersi a un server di aggiornamento, scaricare l'aggiornamento, autenticare l'aggiornamento, installare l'aggiornamento, e infine passare alla nuova immagine. I Bootloader Networked sono ***grandi e complessi***, quindi il rischio è alto che contengano bug. Il bootloader deve accedere ai dati di autenticazione e deve eseguire primitive e protocolli crittografici per autenticare l'aggiornamento.

###### Bootloader Statici

I Bootloader Statici sono molto ***semplici*** e ***non possono connettersi ad internet*** (*non possono essere aggiornati*) quindi diventa *necessario avere **spazio nel dispositivo*** per memorizzare entrambe le immagini firmate. L'unico compito del bootloader è ***selezionare in quale immagine fare il boot***. Il client di aggiornamento è nell'immagine stessa: questo si occupa di fare il *download dell'immagine*, *validarla* e *effettuare il reboot*. Le **immagini delle applicazioni** sono ***più complesse*** e c'è bisogno di spazio di archiviazione sufficiente per ***memorizzarne almeno $2$***. I bootloader statici necessitano ancora di driver se vengono utilizzate immagini del firmware off-chip. in caso di *failure* il bootloader deve essere in grado di ripristinare un aggiornamento non riuscito.

I due approcci non sono mutualmente esclusivi: è possibile definire un soluzione che comprende un ***boot a 2 stage***: il *primo statico*, il *secondo networked*.

###### Memoria di Aggiornamento

Per la memorizzazione dell'aggiornamento del firmware ottenuto dalla fonte di aggiornamento si hanno due opzioni:

- **`ON-CHIP`**: sulla *memoria flash principale* del dispositivo embedded.

  È la soluzione ***più sicura*** e ***più costosa*** per archiviare l'immagine di un'applicazione. Qualsiasi codice in grado di modificare l'immagine potrebbe ugualmente *modificare il bootloader* e rimuovere eventuali controlli di autenticità. All'immagine viene concessa al massimo la metà del flash rimanente dopo l'installazione del bootloader.

- **`OFF-CHIP`**: su un *dispositivo di archiviazione esterno* 

  L'aggiornamento può essere memorizzato anche sulla *stessa scheda*, ma *non sulla memoria flash principale* contenente l'immagine avviabile corrente. È la soluzione ***più economica*** e ***abbondante in termini di spazio*** (che non è gratuito): consente di *memorizzare molte immagini*. L'*ampio spazio di archiviazione* si traduce comunque in una *sfida per la sicurezza*: la ***gestione della memoria*** diventa simile a quella di un ***filesystem*** per il *bootloader*, inoltre i ***dati*** in una memoria esterna potrebbero essere ***più facili da raggiungere*** per un eventuale attaccante.

##### Autorizzazione dell'Aggiornamento

L'autorità nel Firmware Update risponde a diverse domande: chi è autorizzato a produrre, installare, distribuire e decidere quando installare il firmware? Ci sono due opzioni immediate:

- **Utilizzare `TLS`** (o altri canali protetti) con un server affidabile
- Utilizzare la **firma digitale dell'azienda** per fidarmi

###### `TLS`

Gli **sviluppatori** si ***autenticano con il server `TLS`*** per *avviare gli aggiornamenti del firmware*. Ogni dispositivo considera completamente *attendibile il server di aggiornamento*. Il server di aggiornamento è quello che gestisce il controllo dell'accesso. Lo sviluppatore accede al server di aggiornamento e carica un firmware. Il **server** di aggiornamento ***decide se inviare o meno l'aggiornamento***, *in base alle autorizzazioni dello sviluppatore*. Il **problema** di questo approccio sta nel fatto che un sistema di fiducia centralizzato crea un **punto di errore centralizzato**.

La sicurezza a livello di trasporto **alleggerisce il peso del controllo degli accessi**: è necessario mantenere la sicurezza sul server.

###### Firma del Codice

Con questo approccio i **dispositivi verificano il firmware**, non la connessione: il dispositivo si fida di un ***certificato*** che ***identifica l'autore*** del firmware. Un autore può firmare l'immagine del firmware prima che venga distribuita. I dispositivi si fidano direttamente dello sviluppatore e devono solo verificare la firma dell'immagine del firmware prima di installarla. I rischi posti da un sistema centralizzato sono ridotti perché l'autore è direttamente attendibile. L'**autore** può ***eseguire la firma*** su una ***macchina molto sicura***, come un ***`Hardware Security Module`***, che riduce ulteriormente i rischi.

I dispositivi sono responsabili del controllo degli accessi e gli autori del firmware sono ora responsabili della sicurezza. I dispositivi sono esposti a un **rischio maggiore** a causa del ***vecchio firmware***: se una versione vecchia è correttamente firmata, viene accettata perché *la firma non viene invalidata con la versione nuova*, e se la vecchia versione presenta delle vulnerabilità l'*attaccante può puntare a installarla* e fare un *exploit*. I dispositivi devono **scaricare l'intera immagine prima di poter controllare la firma**: ciò potrebbe far sì che un **attaccante** miri a far ***perdere tempo*** con tante versioni vecchie, per cui occorre molto tempo per scaricarle e verificarne la firma (che risulta invalida). Questo approccio presenta comunque **vantaggi significativi per la sicurezza**.

##### Privacy

Per evitare di esporre il firmware a terzi, questo dovrebbe essere crittografato. Per farlo si usano diversi approcci:

- Utilizzare la sicurezza a livello di trasporto (**`TLS`**)
- **Crittografare l'immagine** del firmware ***per ciascun dispositivo***
- **Crittografare l'immagine** del firmware ***per tutti i dispositivi***

###### `TLS`

Per garantire che un'immagine del firmware non sia esposta a terzi, può essere trasmessa su un mezzo di trasporto sicuro, come `TLS`:

- L'autore carica il payload in chiaro sul server.
- Il server negozia una ***chiave di sessione con ogni dispositivo***.
- Il server invia il payload tramite un ***collegamento crittografato univoco*** a ***ciascun dispositivo***.

Viene richiesta anche l'**autenticazione della `ECU`**, *altrimenti chiunque potrebbe richiedere al server il firmware*: è criptata la sessione non il file. Questo vuol dire che il Tier-1 deve fornire un'**`ID` digitale a tutte le `ECU`** che produce, ma l'`ID` deve essere ***fornito dalla casa madre (`OEM`)*** che gestisce le varie versioni del firmware che devono essere installate su un certo modello. Il server di aggiornamento deve essere gestito da una parte fidata.

###### Crittografare l'Immagine per <u>ogni</u> Dispositivo

L'**autore** del firmware **crittografa una copia univoca del firmware per ogni dispositivo** destinatario e ***carica*** tutte queste copie su un ***servizio di distribuzione***. *Ciascun **dispositivo** scarica la propria immagine* del firmware e la *decrittografa* con una ***propria chiave segreta simmetrica***. Con il rilascio di un update è necessario criptare il firmware una volta per ogni device che deve riceverlo.

###### Crittografare l'Immagine per <u>tutti</u> i Dispositivi

L'autore distribuisce un'**unica immagine del firmware crittografata**. Ciascun **dispositivo** riceve anche una ***copia della chiave di decriptazione*** dell'immagine, *crittografata dall'autore utilizzando la chiave di crittografia univoca del dispositivo*. Il dispositivo decodifica la chiave di decrittazione con la sua chiave di crittografia univoca e poi la utilizza per decrittografare l'immagine: c'è il **problema** della singola ***chiave simmetrica per tutte le `ECU`*** prodotte. In questo modo l'immagine deve essere archiviata e distribuita una sola volta. L'immagine è protetta dall'esposizione a terzi e viene salvata solo una volta.

##### Monitoraggio

I dispositivi devono riportare:

- ***versione*** attuale del ***firmware***
- ***stato*** dell'ultimo ***aggiornamento***
- *avanzamento del download* corrente
- tipi di ***payload accettati***
- *versione* dei *metadati* accettata

Ogni dispositivo riporta le proprie informazioni (*identificatore univoco*, *chiave pubblica* se presente) quando si connette al server di monitoraggio. Il **server di monitoraggio** aggrega le ***informazioni*** dai dispositivi e le *presenta all'utente* che gestisce l'aggiornamento. Gli **utenti** (`OEM`/Tier 1) possono così vedere, a colpo d'occhio, lo ***stato di tutti i loro dispositivi***. Eventuali **errori** vengono ***evidenziati*** e le azioni correttive possono essere suggerite automaticamente. Alcuni errori sono recuperabili *localmente*, mentre devono essere comunicati all'operatore. Le **decisioni** vengono prese sulla base di rapporti di monitoraggio.

##### Targeting

Un aggiornamento del firmware deve essere rilasciato solo per i **dispositivi idonei**. Gli **operatori selezionano** i ***dispositivi target*** degli aggiornamenti e ogni aggiornamento viene consegnato solo a quei dispositivi. L'operatore può selezionare un **gruppo di dispositivi** in base a dei parametri (es. *modello*, *numero di serie*). L'operatore può indicare al sistema di **aggiornare automaticamente** alcuni o tutti i dispositivi quando viene pubblicato un nuovo firmware a seconda della *versione attuale del firmware*, proprietario, *posizione geografica*. L'operatore può selezionare l'**aggiornamento in più fasi** per ***ridurre al minimo i rischi***, ma se i dispositivi devono coordinarsi ciò potrebbe causare l'interruzione delle interazioni dei dispositivi.

#### UPTANE

**`UPTANE`** rappresenta una ***soluzione emergente*** per l'*aggiornamento firmware nel settore automobilistico*. È un sistema ***open source e sicuro***. Senza sicurezza negli aggiornamenti software, ci sono diversi attacchi che possono essere fatti:

##### Scenario di Sicurezza delle `ECU` in Automotive

###### Attacchi alle `ECU`

- **`Arbitrary Software`**: l'attaccante cerca di *inviare al veicolo un software malevolo* (attacco più pericoloso)
- **`Freeze`**: l'attaccante convince il veicolo che *non c'è un nuovo update* che patcha una vulnerabilità per poi sfruttarla.
- **`Rollback`**: l'attaccante cerca di inviare al veicolo una *versione del software ormai obsoleta* e con vulnerabilità.
- **`Slow Retrieval`**: l'attaccante si mette in mezzo e riesce a far andare molto piano il download, che spesso è soggetto a timeout.
- **`Mix and Match`**: le due `ECU` devono comunicare per richiedere un update e i due firmware proposti devono essere compatibili. L'attaccante propone un bundle di update di firmware non compatibili e il risultato è che una *feature non funziona come ci si aspetta*.
- **`Partial Bundle`**: consiste nel creare una sorta di ***intralcio*** che *impedisce l'aggiornamento di una `ECU`* in quanto la firma non viene verificata correttamente.
- **`Partial Freeze`**: viene fatto *attacco freeze su un update in un bundle*.

###### Difese

Per difendersi da questi attacchi è possibile prendere alcuni accorgimenti:

- **`Arbitrary Software`** &rarr; mantenere la chiave privata della firma digitale segreta.
- **`Freeze`** &rarr; avere un'**entità** che ***sa se c'è una nuova versione disponibile***, *l'auto non riuscirà ad aggiornarsi ma almeno sa che c'è un update* e può *riferire la situazione*.
- **`Rollback`** &rarr; serve una sorta di **timestamp** per ***ordinare gli update***, se ne viene proposto uno più vecchio va rifiutato.
- **`Slow Retrieval`** &rarr; autenticare il repository.
- **`Attacchi Parziali`** &rarr; bisogna avere una ***panoramica a livello di veicolo*** e *non di `ECU`* e degli update disponibili.

Per *scaricare in sicurezza un aggiornamento* si può utilizzare:

- **`TLS`** (sicurezza a livello di trasporto): la **repository** dove risiede il firmware è ***autenticata*** e il client deve fidarsi di questa autorità, ma *se* la repository *viene **attaccata** è un **problema***.
- Crittografare l'immagine con una **chiave specifica**: il client deve considerare attendibile questa chiave utilizzata per ogni aggiornamento del repository, ma se un attaccante ottiene l'***uso della chiave***, può installare ***codice arbitrario su qualsiasi client***.

Negli aggiornamenti è necessario minimizzare l'effetto di una violazione di sicurezza, ed essere in grado di prevenire eventuali attacchi, in particolare è bene ***evitare un single point of failure***. L'idea alla base di **`UPTANE`** è quella di ***avere più entità fidate*** che cooperano per un *aggiornamento sicuro*.

##### The Update Framework - `TUF` (“compromise-resilience”)

L'obiettivo del **software framework** **`TUF`** è la **resilienza a seguito di una violazione nella sicurezza**: protegge i file di aggiornamento software sapendo che i server possono presentare vulnerabilità ed essere compromessi, oppure che le chiavi possono essere rubate o utilizzate dagli attaccanti. `TUF` per raggiungere questo obiettivo opta per una **separazione delle responsabilità**: c'è bisogno di ***più firme digitali*** garantite da ***autorità diverse***. Se una qualunque di queste firme è invalidata, l'update è invalido.

Non tutte le `ECU` di un automobile però sono connesse a internet: le **`ECU` in grado di connettersi**, e quindi con ***maggiore capacità computazionale***, devono fungere da **gateway**, in modo da ***scaricare*** e ***verificare gli update***. Alcune **`ECU` interne** infatti potrebbero avere una ***capacità computazionale ridotta*** e non essere in grado di verificare la firma, o ***non avere abbastanza storage***.

##### Funzionamento

`UPTANE` si basa su `TUF` e aggiunge tutte le complessità per il settore automobilistico specificando le seguenti entità:

- **`TIME SERVER`**: server che può ricevere una richiesta e rispondere con un ***timestamp firmato digitalmente***.
- **`DIRECTOR REPOSITORY`** e **`IMAGE REPOSITOR`**: Image Repository contiene le ***firmware images***, Director Repository contiene i ***metadati*** (quali firmware sono disponibili, gli autori, gli hash).
- **`MANIFEST`**: **lista di `ECU`** che *supportano il processo di update* e **versione del firmware** che *gira su queste `ECU`*. Contenuto nell'Inventory Database.
- **`PRIMARY CLIENT`** and **`SECONDARY CLIENT`**: le `ECU` non sono tutte uguali, ci sono quelle primarie e quelle secondarie; le secondarie non possono fare nulla da sole, le **primarie** fungono da ***gateway***. La primary `ECU` che fa da ponte alle Secondary è ***single point of failure*** per la comunicazione.
- **`VERIFICA TOTALE O PARZIALE`**: le primarie solitamente possono verificare le immagini completamente, le secondarie parzialmente o delegano alle primarie.

`Director Repository`, `Image Repository` e `Time Server` dovrebbero essere **gestiti** possibilmente **da 3 entità *diverse***. Se u**no dei 3 non risponde** correttamente o la **firma è invalida**, **l'`ECU` primaria invalida l'update**.

###### Download degli Aggiornamenti sul Veicolo

1. Il `Primary` riceve l'***`ECU` Version Manifest*** e un ***nonce*** (numero random) *da **ogni Secondary***.
2. Il `Primary` produce il **`Vehicle Version Manifest`**: un record firmato di ***ciò che è installato sui Secondary***, e lo **invia al `Director Repository`** che va a leggere e scrivere su un `Inventory Database` dove registra i manifest e determina quali `ECU` installano quali immagini.
3. Il `Primary` ***invia poi i nonce al `Time Server`***
4. Il `Time Server` restituisce l'***ora corrente*** e i ***nonce firmati*** al Primary.
5. Il Primary **scarica i metadati dal `Director Repository`** e dall'**`Image Repository`** ***per conto di tutte le `ECU`***
6. Il Primary esegue la **verifica completa dei metadati** per conto di tutti i Secondary.
7. Le *immagini crittografate*, se presenti, vengono scaricate dal `Director Repository`.
8. Le *immagini non crittografate* vengono scaricate dall'`Image Repository`.
9. Il Primary ***invia l'ora firmata*** del `Time Server` ***a tutti i suoi Secondary***.
10. Il Primary ***invia tutti gli ultimi metadati*** scaricati ***a tutti i suoi Secondary***.
11. Il Primary ***invia a ogni Secondary con spazio di archiviazione*** aggiuntivo ***la sua ultima immagine***

###### Prima che il Secondary installi un Aggiornamento

1. Verifica la correttezza della firma del `Time Server`: se tutti i controlli passano, salva la nuova ora e genera un nuovo token, in caso contrario, riutilizza il token precedente.
2. **Verifica i metadati** utilizzando la ***Verifica Totale / Verifica Parziale***. Il risultato è un hash e la lunghezza del file per l'immagine. Ciò ci consente di convalidare l'immagine.
3. **Se** un Secondary **non dispone di spazio di archiviazione** aggiuntivo, ***scarica l'immagine dal Primary***. Può utilizzare il Primary per eseguire il ***backup dell'immagine*** precedente, in modo da ripristinarla in caso di esito negativo.
4. **Verifica** che l'**immagine** più recente ***corrisponda ai metadati*** più recenti: che l'immagine corrisponda all'hash e alla lunghezza ottenuti dai metadati convalidati. Se tutti i controlli passano, sovrascrive i precedenti con gli ultimi metadati. Se è presente memoria aggiuntiva, sovrascrivere la precedente con l'ultima immagine. In caso contrario, se alcuni controlli hanno esito negativo e non è disponibile spazio di archiviazione aggiuntivo, ripristina l'immagine precedente dal backup sul Primary.

5. Invia il report della versione successiva al primario. Include il **token successivo** per il `Time Server`. Include l'**`ECU Version Manifest`**, che contiene: 
   - l'identificatore `ECU`
   - l'ora precedente e corrente
   - qualsiasi attacco alla sicurezza rilevato durante un aggiornamento
   - metadati su ciò che è attualmente installato

<u>Verifica Totale</u>

1. Carica l'ultima ora scaricata dal `Time Server`.
2. Verifica i metadati dal `Director Repository`: guarda se ***tutte le firme di tutte le autorità per la firmware image*** sono corrette.

3. **Verifica i dati dall'`Image Repository`**.

4. Restituisce un codice di errore che indica un attacco alla sicurezza, se presente.

<u>Verifica Parziale</u>

1. Carica l'ultima ora scaricata dal Time Server.
2. Verifica i metadati dal `Director Repository`: guarda solo se ho una firma corretta per la firmware image e ***non guarda tutte le firme di tutte le authority***.
3. Restituire un codice di errore che indica un attacco alla sicurezza, se presente.

### Secure Boot

Il **`SECURE BOOT`** fa in modo che ***solo il codice di sistema autorizzato*** venga ***eseguito*** su un dispositivo: il secure update non è sufficiente, un attaccante potrebbe modificare tramite exploit di una vulnerabilità il firmware dopo l'update. Per codice di sistema si intende praticamente *qualsiasi cosa fino al sistema operativo*, includendo *anche i moduli del kernel*. Se l'immagine è danneggiata o si tenta di installare un codice di sistema non autorizzato, l'avvio non riuscirà (o il modulo non verrà caricato). Il codice dell'applicazione non è coperto da meccanismi di secure boot.

#### Funzionamento

Al reset, il **processore si avvia dalla `ROM`** (codice immutabile). Il **codice `ROM`** carica/verifica il ***bootloader tramite la firma***: se non valido, interrompe. **Bootloader** carica/verifica ***OS e filesystem*** tramite ***le firme prima del boot***, in questo è sicuro che il software che esegue è sicuro, se non valido, interrompe. L'applicazione non viene verificata.

##### Ambiente Post-Boot

Una volta **trasferita l'esecuzione al SO** viene *stabilito* un ***ambiente sicuro***: tutto all'interno del confine è in uno stato noto. Ci si può “fidare” di questo sistema: si *comporterà in modo prevedibile* oltre alle vulnerabilità di bug e software. Anche se le firme sono valide ciò non garantisce che non ci siano *vulnerabilità che possono essere sfruttate*; è garantito però che queste vulnerabilità *non possano **modificare il firmware permanentemente***, poiché al prossimo boot ***la firma sarebbe invalida***.

#### Vantaggi

Un secure boot robusto può ***contrastare l'efficacia di un malware*** in grado di sostituire alcune parti del codice di boot iniziale e assumere il pieno controllo del sistema all'inizio. L'applicazione potrebbe sfruttare un bug di sistema (in seguito), ma un sistema configurato in modo robusto può comunque proteggere alcune risorse e operazioni, potendo essere ripristinato al riavvio.

#### Piattaforme `ARM`

`ARM TBSA` (*Arm Trusted Base System Architecture*): **architettura di riferimento** per la ***progettazione e realizzazione di dispositivi sicuri***. Racchiude molte best practice dei principi di sicurezza implementati fornendo **supporto hardware** per:

- **Root of Trust (`RoT`)**: **modulo hardware** non modificabile dopo che il dispositivo è stato prodotto. ***Genera e protegge le chiavi***, svolgendo ***operazioni crittografiche***.
- **Secure Boot (*Trusted Board Boot*, `TBB`)**
- **Secure Update**
- Un generatore di numeri casuali ad alta entropia, per una crittografia affidabile

##### Funzionamento Secure Boot `ARM`

All'avvio di una piattaforma `ARM` si ha:

1. Boot Loader molto semplice.
2. Firmware scritto da `ARM` che include più passaggi di Boot Loader.
3. Boot Loader che ha accesso a tutti i dispositivi `UEFI` e firmware e carica anche il SO (più complesso).

La **cooperazione dei due meccanismi** ***Trusted Boot Board*** (**`TBB`**) e **`UEFI` Secure Boot** permette di ***verificare l'autenticità e l'integrità di un'immagine prima*** di consentirne l'***esecuzione*** a runtime. Insieme consentono un **Secure Boot *completo***.

`TBB`, *Trusted Board Boot*, gestisce dalla parte hardware fino al passaggio `UEFI` Firmware (ultimo boot loader). Nell'hardware si hanno la `RoT` e il Boot Loader Stage 1 (`BL1`): questi 2 dovrebbero essere archiviati in una memoria sicura (*non modificabile*), con la `RoT` il più breve possibile. Nell'**hardware** si **memorizza** solo il ***digest della chiave pubblica*** per la `RoT` e non la chiave stessa. Quindi, per ogni boot loader si hanno 2 coppie di certificati: il **Key Certificate**, che ***contiene la chiave pubblica*** e *verifica la correttezza di questa chiave utilizzando l'hash memorizzato nel `RoT`*, questa chiave viene poi utilizzata per verificare il **Content Certificate**, che ***contiene l'hash dell'immagine*** che si vuole caricare. Da questo momento si usa **`TW`**, **Trusted World Key Pair**, per `BL31` e `BL32` e poi **`NW`**, **Normal World Key Pair**, per `BL33` che è il primo accesso al mondo normale (`UEFI` Firmware). Il passaggio successivo prevede il passaggio dal firmware `UEFI` `BL33` al sistema operativo, questo passaggio viene eseguito tramite `UEFI` Secure Boot. Fino ad ora tutto era controllato da `ARM`, da ora si hanno molti diversi provider di sistema operativo e applicazioni sicure: è necessario stabilire una certa fiducia tra il Platform Owner (`PO`), il Platform Firmware (`PF`) e i Software Vendors (`SV`).

- Il **`PO`** è l'unico che **ha il `RoT`**, la ***chiave privata*** associata alla chiave pubblica di cui l'hash è memorizzato nell'hardware del dispositivo.
- Le chiavi pubbliche del `PO` che dei `SV` che vogliono che la loro applicazione venga verificata durante il boot devono essere caricate  sul `PF` (archiviazione a prova di manomissione). La memoria dispone anche di un database delle firme contenente una firma buona e una pessima.
- Il firmware `UEFI` carica il sistema operativo e possibilmente alcune applicazioni `UEFI`. Per fare ciò, verifica la validità della firma nel database e se tutto va bene può gestirne l'esecuzione, altrimenti il SO non viene caricato. Anche se la firma è valida ma è nella lista nera del database non viene riconosciuta come valida.
- Per cambiare delle chiavi valide e non valide si utilizzano delle **chiavi pubbliche registrate**.

Per aggiungere nuove chiavi `SV` è possibile utilizzare una sorta di chiamate di sistema sicure: dal "mondo normale" possiamo invocare una chiamata di sistema che potrebbe effettivamente comportare una modifica del database delle firme di archiviazione sicura.

#### Attacchi al Secure Boot

- **`FAULT INJECTION`**: fa sì che il sistema  erroneamente accetti (o ignori) firme non valide
- **`COMPROMISSIONE DELLA CHIAVE DI FIRMA`**: si può firmare qualsiasi immagine del firmware
- **`PROBLEMI DI CRITTOGRAFIA`** (es. modulo fattore RSA)
- **`BUG NEL CODICE`**: buffer overflow, integer {under,over} flow, ecc.
- **`CATTIVO DESIGN`**

##### Fault Injection

Un attacco di questo tipo può essere fatto **modificando il voltaggio di alimentazione**: si causa un ***fault sul clock*** nel momento in cui la `ECU` sta *calcolando un digest*, ed è possibile che un digest errato venga accettato.

- **`OPTICAL` (o `LASER`) `FAULT INJECTION`**: si utilizza un raggio di luce per causare guasti nei dispositivi a semiconduttore: infatti l'energia viene assorbita dal semiconduttore e si crea corrente: può far saltare delle operazioni. 

##### Uso Improprio delle Chiavi Simmetriche

La chiave è sul dispositivo quindi si può:

- Eseguire il root del dispositivo, ed estrarre la chiave
- Genera firmware “valido”
- Distribuire il firmware ad altri dispositivi correlati

##### Secure Boot Opzionale

In fase di sviluppo i Vendors disabilitano il secure Boot per velocizzare le operazioni: una volta in produzione, questa opzione deve essere disabilitata.

##### Root of Trust Debole

Il Secure Boot dipende dalla Root of Trust e normalmente, parte dalla ROM. Ma se il **processore** **carica il *bootloader*** del primo stage da una ***memoria flash non protetta*** allora questo non è sicuro perché qualcuno potrebbe ri-flashare la memoria. Esistono metodi basati sull'hardware per proteggere la memoria flash in fase di esecuzione, ma sono soluzioni costose.

#### RSA senza Padding

Alcuni ingegneri ***eliminano l'RSA padding per risparmiare spazio***: non ha alcun impatto sulla dimensione della firma ma riduce leggermente la dimensione/complessità del codice (nella ROM). Il padding è ***fondamentale per la sicurezza*** RSA e previene alcuni tipi di attacchi.

##### Crittografia "Intelligente"

Se la sicurezza è difficile la crittografia lo è di più. Quasi sempre gli ingegneri che implementano la crittografia non lo capiscono. Ci sono stati molti casi di modifiche crittografiche, scorciatoie, "***ottimizzazioni***": per *risparmiare spazio* e per *accelerare il processo di avvio*.

### Secure Code Execution

Con Secure Update si è sicuri che, appena aggiornato, il firmware sia quello giusto, mentre Secure Boot garantisce invece che il SO appena avviato sia valido: entrambi non danno ulteriori garanzie. Un attaccante può sfruttare vulnerabilità nel SO dopo il Secure Boot e l'`ECU` non se ne accorge se il firmware non viene modificato (o se viene modificato, se ne accorge alla prossima accensione). **Secure Code Execution** assicura che ***solo codice "fidato"*** possa essere ***eseguito***: è stato pensato come **difesa** dalla ***code injection*** e dagli ***attacchi runtime***. Un possibile approccio prevede:

1. Per ogni **applicazione nota**, costruire un ***diagramma di flusso*** delle possibili sequenze di istruzioni/chiamate di sistema (non facile)
2. **Monitorare in fase di esecuzione** le istruzioni/chiamate di sistema effettive ***rispetto al modello di base***
2. **Monitorare** e controllare il ***consumo di memoria*** e dei cicli della ***CPU***: *non implementati attualmente nelle ECU* reali a causa *dell'overhead*.

### `IDS` basati su Host

È possibile eseguire **rilevamento delle intrusioni** anche su ogni **`ECU`**: gli **eventi** non sono pacchetti di rete, ma eventi **di *sistema***. Usano gli stessi approcci degli `IDS` basati su rete:

- Solo monitoraggio/avviso
- Basati su anomalie vs basati su pattern

### Hardware Security Module

Consiste in un **singolo chip montato *on-board*** (*modulo di sicurezza hardware*) che offre ***archiviazione sicura*** (a prova di manomissione, anche protetta da attacchi fisici) e funge da ***acceleratore hardware per la crittografia***. Protegge i dati sensibili (es. materiale crittografico) in modi che il software non possa manipolarli. Principale esempio della categoria "Hardware Trust Anchors".

> **Trust Anchors**
> Letteralmente "ancora di fiducia" perché funge da base per la *Root of Trust*. Viene chiamata in modi diversi dai vari fornitori hardware (per `ARM`: *Trust Zone*).

È stato sviluppato nel progetto `EVITA` sponsorizzato dall'UE. I profili `EVITA` per HSM sono:

- **`HSM Full`**: ***autenticazione forte*** (RSA), cifratura di blocchi complessi, ***alte performance***. Offre crittografia simmetrica e asimmetrica.
- **`HSM Medium`**: ***comunicazioni tra ECU sicure***. Offre crittografia simmetrica ma con CPU dedicata.
- **`HSM Small`**: ***sicurezza sensori/attuatori critici***, cifratura di blocchi semplici, moduli a basso costo. Offre crittografia simmetrica ma non ha una CPU dedicata.