- [4. Architettura di Rete a Bordo dei Veicoli](#4-architettura-di-rete-a-bordo-dei-veicoli)
  - [Topologie](#topologie)
    - [Bus](#bus)
    - [Stella](#stella)
    - [Anello](#anello)
    - [Mesh](#mesh)
    - [Ibrida](#ibrida)
  - [Indirizzamento](#indirizzamento)
  - [Accesso al Bus](#accesso-al-bus)
    - [Tipologie](#tipologie)
      - [Time Division Multiple Access - `TDMA`](#time-division-multiple-access---tdma)
      - [Frequency Division Multiple Access - `FDMA`](#frequency-division-multiple-access---fdma)
      - [Master-Slave](#master-slave)
      - [Multimaster](#multimaster)
    - [Tempistica dei Messaggi](#tempistica-dei-messaggi)
      - [Messaggi Basati su Eventi](#messaggi-basati-su-eventi)
        - [Trend Corrente: `X-by-wire`](#trend-corrente-x-by-wire)
      - [**Messaggi Basati sul Tempo**](#messaggi-basati-sul-tempo)
    - [Automotive Networking](#automotive-networking)
      - [Sistemi Bus vs. Cablaggio Convenzionale](#sistemi-bus-vs-cablaggio-convenzionale)
      - [Real-Time](#real-time)
      - [Classificazione Sistemi Bus](#classificazione-sistemi-bus)
      - [Eterogeneità Sistemi Bus](#eterogeneità-sistemi-bus)
      - [Segnali nell'Automotive](#segnali-nellautomotive)

# 4. Architettura di Rete a Bordo dei Veicoli

> **`RETE`** : sistema in cui un gruppo di nodi può scambiare informazioni tramite un mezzo di trasporto. 

Nei veicoli a motore vediamo due tipi di centraline che utilizzano come mezzo di trasporto i data bus:

- Centraline Complesse: modulo di controllo del motore (`ECM`), programma elettronico di stabilità (`ESP`), sistema di controllo della trasmissione, moduli porta...
- Centraline Semplici: sensori, attuatori

## Topologie

La topologia è la struttura dei nodi di rete e le loro connessioni. Esistono diverse topologie:

- Bus
- Stella
- Anello
- Mesh
- Ibrida

### Bus

L'**elemento centrale** è un **cavo unico** a cui ***tutti i nodi sono fisicamente collegati*** tramite cavi di collegamento più corti. A questa rete è facile aggiungere altri nodi (chiamati *iscritti*) alla rete. Le informazioni sono trasmesse sotto forma di messaggi e distribuite sul bus. I nodi trasmettono e ricevono messaggi è quindi necessario un meccanismo di controllo degli accessi al mezzo. Se un nodo si guasta, i nodi rimanenti possono continuare a scambiare informazioni, mentre ***la rete si guasta completamente se la linea principale è difettosa***. La rete si guasta completamente anche se un nodo che si comporta in modo anomalo sovraccarica il bus o interferisce con le normali comunicazioni (supporto condiviso). È ***facile aggiungere nuovi nodi*** e rappresenta una ***soluzione economica***.

### Stella

I **dati** vengono ***scambiati tra il singolo nodo e quello principale***. Esistono due tipi di stella:

- **`STELLA ATTIVA`**: il nodo principale elabora e trasmette informazioni. Le prestazioni e la capacità della rete sono determinate principalmente dalle prestazioni e capacità di questo nodo.
- **`STELLA PASSIVA`**: il nodo principale si limita a collegare tra loro le linee bus degli iscritti alla rete. Le prestazioni e la capacità della rete sono determinate principalmente dalle prestazioni e capacità delle linee bus e dalle collisioni.

Se un iscritto alla rete si guasta o una linea di collegamento al nodo principale è difettosa, il resto della rete continua a funzionare. Se il nodo principale si guasta, l'intera rete viene disabilitata: situazione peggiore per la sicurezza nel settore automobilistico. È possibile prevenire il rischio di un guasto completo della rete grazie alla ridondanza: più nodi principali possono essere utilizzati in parallelo per reti in cui la sicurezza è rilevante. Aggiungere nuovi nodi alla rete non è facile come nella topologia a bus: spesso ***i nodi centrali hanno un numero finito di interfacce***. Viene spesso ***utilizzata per collegare due diversi `CAN` bus***.

### Anello

Ogni **nodo** è ***connesso ai suoi due vicini*** (anello chiuso). Esistono due tipi di anello:

- **`ANELLO SINGOLO`**: il trasferimento dei dati è unidirezionale. I dati vengono controllati quando vengono ricevuti: se non sono destinati a quella determinata stazione, vengono ripetuti (funzione ripetitore) e ritrasmessi alla stazione successiva; se tornano al punto di origine vengono scartati. Quando una stazione si guasta il trasferimento dei dati viene interrotto e la rete si interrompe completamente.
- **`ANELLO DOPPIO`**: il trasferimento dei dati è bidirezionale. Il guasto di una singola stazione o di un unico collegamento tra due stazioni non provoca un guasto completo. Tuttavia, se diverse stazioni o connessioni si interrompono, la rete si interrompe.

### Mesh

Ogni **nodo** è ***connesso a uno o più nodi***. Nella topologia *fully meshed* ogni nodo è *connesso a ogni altro nodo*. La rete è ad elevata affidabilità, ma ha anche costi elevati.

- Topologia mesh a bus per lo scambio di messaggi: ogni stazione riceve direttamente tutte le trasmissioni da ogni altra stazione
- Topologia mesh a stella per la disponibilità: i guasti di connessione possono essere tollerati

### Ibrida

Combinazione delle precedenti topologie base: *stella-bus* e *stella-anello*.

## Indirizzamento

Indirizzare un messaggio significa decidere quale o quali `ECU` devono ricevere ed elaborare i dati. Esistono tre approcci:

1.  **`ORIENTATO AGLI ISCRITTI`**

- Il messaggio contiene i ***dati e l'indirizzo del nodo di destinazione***. Tutti i **destinatari** ***confrontano l'indirizzo di destinazione con il proprio indirizzo*** ma *solo il destinatario previsto valuta il messaggio*, *gli altri nodi lo scartano*. La **maggior parte dei sistemi di comunicazione convenzionali** (come Ethernet) funzionano utilizzando questo approccio.

2.  **`ORIENTATO AI MESSAGGI`**

- Il messaggio non è indirizzato a un nodo specifico, ma contiene un **identificatore del messaggio** (identifica il ***"tipo"*** o la ***"classe" del messaggio, non un `ID` univoco*** per ogni messaggio). Il trasmettitore non ha bisogno di sapere nulla sulla destinazione del messaggio. Ciascun **destinatario** ***decide se elaborare o meno il messaggio in base all'identificatore*** del messaggio. *Il messaggio può essere ricevuto e valutato da più nodi*. Simile al paradigma publish/subscribe.

3.  **`ORIENTATO ALLA TRASMISSIONE`**

- La destinazione è determinata da alcune **caratteristiche della trasmissione stessa**. Esempio: trasmissioni in una determinata finestra temporale che sono associate ad una determinata destinazione. Non è molto comune, è meno affidabile e soggetto a errori dovuti a ritardi e collisioni.

## Accesso al Bus

Poiché ogni nodo connesso a un bus utilizza lo **stesso mezzo di trasmissione**, è necessario un modo per regolarizzare quale `ECU` deve trasmettere per evitare o rilevare collisioni. I metodi di accesso al bus sono due:

1. **`PREVEDIBILE`**
   L'accesso al bus è determinato dalle caratteristiche della rete. Solo un nodo alla volta può trasmettere (senza collisioni): è difficile aggiungere nuovi nodi in questo caso, perché ci sono time slot fissi e per aggiungere un nuovo nodo bisognerebbe modificarli (ciò comporta un cambiamento in tutta la rete; es. *Flexray*). Il diritto di accesso al bus è determinato prima dell'accesso al bus.
2. **`CASUALE`**
   Qualsiasi nodo può provare a trasmettere dati fintanto che il bus sembra essere libero: i tempi di accesso al bus sono quindi casuali. C'è il rischio di collisioni: ritrasmissione (ad es. Ethernet), controllo della comunicazione tramite un master (master-slave come in `LIN`) o priorità dei tipi di messaggi o dei trasmettitori (prioritizzazione come in `CAN`).

### Tipologie

#### Time Division Multiple Access - `TDMA`

`TDMA ` è un metodo di accesso deterministico. Ad ogni nodo è ***assegnata una finestra temporale nella quale è consentito trasmettere***: pianificazione orario fisso. Non c'è bisogno di un "controllore" ma ***richiede sincronizzazione e timer precisi***.

#### Frequency Division Multiple Access - `FDMA`

`FDMA` è un metodo di accesso deterministico. Ad ogni nodo è assegnata una frequenza nella quale gli è consentito di trasmettere; non c'è quindi bisogno di un "controllore" ma richiede l'abilità di ascoltare su frequenze multiple. Può essere abbinato a `TDMA`.

#### Master-Slave

Il master è il nodo che determina la frequenza di comunicazione, lo slave risponde solo se è stato richiesto dal master. Alcuni protocolli master-slave consentono allo slave di interpellare il master per poter trasmettere un messaggio (es. trasmissione di informazioni riguardo la posizione dell'alzacristallo elettrico rispetto al modulo porta). Se il master fallisce c'è una completa rottura della rete.

#### Multimaster

Diversi nodi possono accedere al mezzo di trasporto indipendentemente. L'**accesso al bus non è controllato** quindi sono possibili collisioni. Devono essere in atto **metodi di rilevamento e gestione delle collisioni**. 

> **<u>Accesso basato su Priorità</u>**: è possibile impedire un conflitto sul bus se più nodi desiderano utilizzarlo contemporaneamente. Finché il nodo di rete ha priorità più alta o desidera trasmettere un messaggio con priorità più alta si fa strada e in caso di conflitto e trasmette il suo messaggio per primo, e la normale trasmissione del messaggio riprende quando la linea è di nuovo libera.

L'architettura multimaster ha un effetto positivo sulla disponibilità del sistema poiché **nessun singolo nodo ha controllo della comunicazione** il cui fallimento porterebbe ad una rottura completa della comunicazione. Inoltre **permette di utilizzare tutta la larghezza di banda disponibile** (non come `FDMA`) e **non richiede orologi** in precisa sincronizzazione (come `TDMA`).

### Tempistica dei Messaggi

#### Messaggi Basati su Eventi

I messaggi sono trasmessi non appena si verifica l'evento che attiva la trasmissione. Se un nodo desidera trasmettere e un bus è occupato la trasmissione viene ritardata. Se l'accesso al bus è basato sulla priorità, la trasmissione può essere ritardata ancora: il ritardo non può essere calcolato perché dipende dal metodo di accesso e dalla sequenza di eventi. I ritardi diventano problematici se il bus diventa sovraccarico a causa di un grande numero di iscritti alla rete che desidera trasmettere messaggi. I messaggi possono essere persi se il trasmettitore abbandona la trasmissione a causa dell'eccessivo ritardo. I sistemi bus basati su eventi sono adatti per reagire ad eventi asincroni il più velocemente possibile. La latenza varia al variare del carico della rete.

| PRO                                                          | CONTRO                                                       |
| ------------------------------------------------------------ | ------------------------------------------------------------ |
| Alto livello di flessibilità e capacità di connettere nuovi nodi alla rete esistente | Non deterministico: non è possibile provare che un messaggivo è stato trasmesso al momento giusto |
| Buon tempo di risposta ad eventi asincroni esterni           |                                                              |
| Solo gli eventi che sono avvenuti generano una trasmissione  |                                                              |

##### Trend Corrente: `X-by-wire`

Il nuovo trend nell'automotive vede sempre più un maggior numero di componenti meccanici e idraulici essere rimpiazzati da sistemi elettronici (X-by-wire). Questo impone **alti requisiti real-time** di affidabilità, sicurezza e tolleranza agli errori. I ***collegamenti tra due componenti*** vengono mediati *esclusivamente da cavi*, andando ad *eliminare i componenti meccanici*. Alcuni esempi:

- **`STEER BY WIRE`**: collegamento tra ***sterzo*** e ***ruote***.
- **`BRAKE BY WIRE`**: collegamento tra ***pedale del freno*** e ***freni***.
- **`THROTTLE BY WIRE`**: collegamento tra ***pedale dell'acceleratore*** e ***motore***.
- **`SHIFT BY WIRE`**: collegamento che interessa il ***cambio***.

#### **Messaggi Basati sul Tempo**

Tutte le **trasmissioni** vengono ***elaborate in sequenza*** in base a la pianificazione della rete (nessuna collisione). Una volta che ***ogni nodo ha trasmesso il suo messaggio***, il ***ciclo riparte con il primo trasmettitore***. I messaggi che mancano vengono subito rilevati. È possibile usare un  "bus guardian" che controlla che i nodi difettosi non trasmettano fuori dalla finestra temporale. È inoltre possibile creare sistemi ridondanti e tolleranti ai guasti in cui si è in grado di rilevare e agire sugli errori di trasmissione. Nei sistemi di messaggi basati sul tempo **il massimo ritardo è determinabile** (*bounded*).

| PRO                                                          | CONTRO                                                       |
| ------------------------------------------------------------ | ------------------------------------------------------------ |
| Sistema deterministico                                       | Richiede una sincronizzazione precisa                        |
| Isolamento e rilevamento dei nodi difettosi nella rete affidabile | La capacità di espandere il sistema di comunicazione deve essere pianificata |
|                                                              | Il tempo di risposta agli eventi asincroni esterni può non essere molto buono (dipende dalla lunghezza e il numero di time slot) |

### Automotive Networking

> **`COMPONIBILITÀ`** : abilità di integrare sottosistemi nuovi e sviluppati indipendentemente in un sistema esistente.

La definizione di protocolli di comunicazione permette di integrare nuove `ECU` da differenti venditori senza il bisogno di modificare le `ECU` esistenti. Inoltre l'integrazione di una nuova componente/sottosistema non richiede il ricontrollo dell'intero veicolo.

I prinicipi fondamentali nell'automotive sono:

- **`SAFETY`**: necessità di soddisfare molti standard, principalmente concentrandosi sulla tolleranza ai guasti e le interferenze elettromagnetiche.
- **`COSTI`**: scegliere la soluzione più economica che funziona e soddisfa i requisiti di sicurezza
- **`SECURITY`**

#### Sistemi Bus vs. Cablaggio Convenzionale

I vantaggi dei sistemi bus sono infatti:

- **Costi ridotti** con meno peso e spazio di installazione perchè ci sono ***meno cavi nel telaio del veicolo***
- Migliore affidabilità a causa di meno connessioni
- **Assemblaggio più semplice** del veicolo in fase di produzione
- Connessione semplice dei componenti del sistema al bus
- Gestione più facile dell'equipaggiamento e dei vari equipaggiamenti speciali in un veicolo

Il primo utilizzo di un sistema a bus lo si vede nel 1991 con un `CAN `bus su una `MB 500E`.

Mentre i requisiti per i sistemi bus (da _Bosh Automotive Electrics and Automotive Eletronics_):

- **Velocità** di trasferimento dati
- **Immunità** alle ***interferenze***
- Capacità **real-time**
- Numero di nodi di rete

Niente riguardo la sicurezza!

Idealmente i dati dovrebbero essere trasferiti senza interferenza. Tuttavia questo non può essere garantito in un veicolo a motore a causa degli effetti elettromagnetici. I requisiti per l'immunità alle interferenze dipendono dalla **rilevanza per la sicurezza** (livello `ASIL`) dei sistemi elettronici: ci sono meno requisiti per i sistemi di comodità e convenienza piuttosto che per l'ABS. Alcune **soluzioni** che ***non evitano interferenza ma la rilevano*** sono:

- Checksum
- Meccanismi di rilevazione degli errori
- Bus ottici (più costosi), anziché in rame

#### Real-Time

Il real-time garantisce che i risultati siano calcolati entro un fissato intervallo di tempo. La durata dell'intervallo dipende dall'applicazione: l'ABS deve reagire all'incipiente bloccaggio di una ruota entro pochi millisecondi, $100ms$ è adeguato per attivare il motore dell'alzacristallo elettrico.

Soft real-time vs Hard real-time:

- Nel **soft real-time** il sistema generalmente ***aderisce ad uno specifico tempo di risposta***. Queste tempistiche possono occasionalmente eccedere senza grandi convenienti e senza problemi di sicurezza.
- Nel **hard real-time** i ***tempi*** specificati ***devono essere strettamente rispettati***. Se il tempo di risposta viene superato, il risultato calcolato diventa inutilizzabile. Questo può portare a seri problemi nei sistemi di sicurezza critica.

#### Classificazione Sistemi Bus

La classificazione dei sistemi bus è stata proposta dalla Society of Automotive Engineers (`SAE`) e comprende 5 classi: dalla classe $A$ (più lenta ed economica) alla classe $D$ (più veloce e costosa).

- Classe $B$: luci, aria condizionata, controllo sedili e finestrini
- Classe $C$: sistema di gestione del motore, ABS, controllo dinamica del veicolo (`ESP`);
- Classe $D$: in genere legati ai multimedia (impianto stereo, sistema di navigazione, telefono, sistema video, Internet).

#### Eterogeneità Sistemi Bus

Diverse applicazioni richiedono sistemi bus diversi e incompatibili, c'è quindi bisogno di **gateway**: sistemi ***collegati direttamente a bus incompatibili che inoltrano i messaggi da un bus all'altro***. Ci sono due tipi di gateway:

- Gateway Centrale
- Gateway Distribuito

Nelle nuove vetture un architettura di questo tipo è buona per la sicurezza perché questo elemento centrale ***può ospitare un firewall o un IDS*** che controlla tutti i dati della rete, tuttavia nei veicoli reali non viene inserito. Il gateway centrale deve permettere la comunicazione tra nodi appartenenti a bus differenti e questo è più semplice nel caso in cui il gateway abbia una politica "`accept`" per tutto.

#### Segnali nell'Automotive

Alcuni esempi di segnali trasmessi nei bus per l'automotive sono: condizioni di operazione del motore (temperatura motore, velocità motore, carico del motore), misurazioni fisiche registrate da sensori (temperatura esterna), segnali di controllo per attivare i servomotori (alza critalli), elemento di controlo delle posizioni degli switch (per lo spazzolino).

- Informazioni relative alla **velocità di guida** possono essere trasmesse su bus differenti per molti motivi: *tracking*, *cambio automatico*, *ecc...*
- Informazioni relative alla **velocità del motore** per i *punti di cambio marcia*, *diagnosi sul quadro strumenti*
- Informazioni relative agli **indicatori di direzione**: *segnali flash aumentati in caso di guasto alla lampadina*, *quadro strumenti*, *passaggio dell'informazione al rimorchio se questo è dotato di un gancio di traino* (comfort `CAN`)
- Informazioni relative al **tergicristallo**

I messaggi generati da una ECU collegata a un segmento specifico della rete di bordo possono essere visti in molti altri segmenti; L'**isolamento di diversi segmenti** sarebbe ***ottimo dal punto di vista della sicurezza***. Tuttavia, i requisiti operativi impongono che messaggi diversi debbano essere inoltrati a molti segmenti diversi.