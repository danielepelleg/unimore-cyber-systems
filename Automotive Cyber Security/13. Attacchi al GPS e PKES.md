- [13. Attacchi al GPS e PKES](#13-attacchi-al-gps-e-pkes)
  - [GPS - Global Positioning System](#gps---global-positioning-system)
    - [GPS Spoofing](#gps-spoofing)
      - [Rilevamento](#rilevamento)
  - [Sistemi di Apertura con Chiave](#sistemi-di-apertura-con-chiave)
    - [Remote Active Open](#remote-active-open)
      - [Rolling Code](#rolling-code)
        - [Funzionamento](#funzionamento)
        - [Attacchi ai Rolling Code](#attacchi-ai-rolling-code)
          - [Attacco Replay](#attacco-replay)
          - [Jamming](#jamming)
    - [Chip Immobilizzatore](#chip-immobilizzatore)
    - [Passive Keyless Entry and Start (`PKES`)](#passive-keyless-entry-and-start-pkes)
      - [Modalità di Funzionamento](#modalità-di-funzionamento)
        - [Normale](#normale)
        - [Remote Active Open](#remote-active-open-1)
        - [Batteria Scarica](#batteria-scarica)
      - [Attacchi Relay](#attacchi-relay)
        - [Via Cavo](#via-cavo)
        - [Wireless](#wireless)
        - [Analisi su 10 Modelli di Auto](#analisi-su-10-modelli-di-auto)
        - [Contromisure](#contromisure)

# 13. Attacchi al GPS e PKES

## GPS - Global Positioning System

Il `GPS` è a tutti gli effetti un ***vettore di attacco***, può essere utilizzato per:

- Ottenere informazioni sulla posizione e sulla pianificazione del percorso nei veicoli autonomi (non solo automobili, anche droni e qualsiasi altro sistema autonomo di guida autonoma che naviga in spazi aperti)
- **Interferire con i navigatori satellitari**
- **Abusare delle funzionalità di sicurezza** basate sulla posizione (es. Tesla che non frena quando c'è un ponte nonostante i sensori rilevino un ostacolo)
- Abusare delle funzionalità di sicurezza e monitoraggio basate su timestamp (es. sincronizzazione dell'orologio in `DSRC`)

### GPS Spoofing

Un attaccante può:

- **Generare segnali `GPS` falsi** (in chiaro)
- Trasmettere/**Riprodurre segnali GPS militari** (crittografati)

I **segnali legittimi possono essere facilmente oscurati** dai segnali emessi ***da un satellite `GPS` simulato***. Infatti i segnali GPS originali sono molto deboli sulla superficie terrestre e *appaiono come rumore sui segnali di un possibile attaccante*. I segnali di attacco sono realizzati per essere identici ai segnali `GPS` originali ricevuti nella posizione contraffatta.

#### Rilevamento

Approcci che <u>***non***</u> **richiedono hardware avanzato**:

- Modifiche al ***gain* dell'amplificatore interno**
- Modifiche al **livello di rumore** dei segnali ricevuti
- Modifiche al **numero di satelliti visibili**

Approcci che **richiedono hardware nuovo/migliorato**

- Stima dell'**angolo di arrivo**
- **Triangolazione** da più ricevitori

***Senza implementare nuovo hardware*** è possibile rilevare gli attacchi analizzando alcune **proprietà fisiche del segnale** come il *guadagno dell'amplificatore interno*: poiché viene ricevuto un segnale più forte del solito satellite si ha un guadagno inferiore. È possibile inoltre guardare il **livello di rumore**: l'attaccante potrebbe inviare un segnale con una potenza inferiore ma, così facendo, interferirà con quello originale, ottenendo un livello di rumore più alto del normale. Infine, è possibile guardare il **numero di satelliti**: se il numero aumenta forse qualcuno sta fingendo di essere un satellite. Questi comportamenti potrebbero essere un indizio che qualcosa sta andando storto, ma c'è bisogno di un'analisi precisa per capire appieno cosa sta succedendo e se si tratta di un attacco o di altre condizioni esterne.

***Utilizzando una tecnologia più avanzata***, possiamo analizzare l'**angolo di ricevimento del segnale**: conoscendo dove dovrebbe essere un satellite e avendo a disposizione un ricevitore specializzato con più antenne è possibile calcolare l'angolo con cui i segnali vengono ricevuti. Uno *spoofer* avrà un *angolo molto più stretto rispetto ai normali satelliti* (fatto solo in equipaggiamento militare). Un'altra cosa che potremmo fare è affidarci alla **lettura** `GPS` proveniente da **più ricevitori**: avendo un solo ricevitore, un attacco potrebbe indurre il veicolo a pensare di trovarsi in una posizione diversa; avendo 2 ricevitori, come uno davanti e uno dietro, la posizione contraffatta sarà approssimativamente la stessa ma se si sa per certo che i 2 ricevitori sono separati da una determinata distanza e ad un certo punto questa distanza diventa molto più corta, è possibile rilevare che sta accadendo qualcosa di sbagliato.

**Group Spoofing**

Il **`GPS` Group Spoofing Problem** è il **problema** di ***trovare combinazioni di segnali `GPS` inviati dall'attaccante***: ***tempi di trasmissione*** (quando vengono inviati i segnali di spoofing) e ***posizioni di trasmissione fisica*** (da cui l'attaccante trasmette) tali che la posizione o l'ora di ciascuna vittima viene falsificato nella posizione desiderata. Il lavoro dell'attaccante è molto più complesso per circumnavigare le contromisure, soprattutto se contro ricevitori multipli.

*L'attaccante deve adattare dinamicamente i segnali GPS se la vittima si muove* (molto difficile).

## Sistemi di Apertura con Chiave

- Chiave Fisica Metallica: **non vulnerabile agli attacchi informatici**
- ***Remote Active Open***
- **Immobilizzatore**
- ***Passive Keyless Entry and Start*** (**`PKES`**)

### Remote Active Open

**Remote Active Open** è la classica **chiave dell'auto con *pulsanti per aprire/chiudere il veicolo*** e con la *chiave metallica fisica per avviare l'auto*. Funzionano a distanze fino a $100m$ e con una *comunicazione unidirezionale*. La **chiave crittografica** è ***condivisa tra il telecomando e l'auto*** se non viene applicata alcuna crittografia sarebbe banale riprodurre lo stesso segnale e aprire un'auto.

#### Rolling Code

I comuni telecomandi unidirezionali utilizzano i rolling code (***codici mobili***), non *un solo codice*, che *sarebbe vulnerabile ad attacchi replay*. Il **dispositivo ricevente verifica il codice** che gli arriva in una **"*finestra*" di codici validi**.

##### Funzionamento

- In un sistema rolling code (code hopping), il **trasmettitore** del telecomando mantiene un **contatore di sincronizzazione *C***
- *C* viene **incrementato ogni volta che si preme un pulsante**
- Il **ricevitore** dell'auto **memorizza l'ultimo contatore** di sincronizzazione ***convalidato che ha ricevuto N*** (*segnale rolling code*)
- Il telecomando trasmette anche il suo `ID` univoco (numero di serie)
- Quando l'auto riceve un messaggio con un numero di serie corrispondente a uno dei telecomandi autorizzati, ***estrae la C del telecomando*** dal messaggio e lo ***confronta con la N più recente***
- Caso normale: C è maggiore di N, ma entro K codici dell'ultima trasmissione convalidata ($0 < C-N < K+1$). L'auto accetta il messaggio, sovrascrive N con l'ultimo valore C e fa qualsiasi cosa il messaggio dice di fare.

Il **telecomando e l'auto** hanno il ***seed* e il *contatore* sincronizzati**. Premendo il pulsante, il telecomando invia un codice, premendolo di nuovo, il telecomando invia il codice successivo. Se un'attaccante riproduce il codice, l'auto lo rifiuta perché già utilizzato. I codici successivi sono comunque difficili da prevedere.

> ###### Esempio: `KeeLoq`
>
> `KeeLoq` è un cifrario a blocchi proprietario con hardware dedicato. È ed è stato utilizzato in molti sistemi di accesso remoto senza chiave.
>
> <u>Rolling Code fuori Sincronizzazione</u>:
>
> - Se l'auto non sente $16$ pressioni consecutive di pulsanti, l'auto non sblocca le porte alla prima pressione di un pulsante
> - Se poi l'auto sente $2$ pressioni consecutive di pulsanti all'interno della finestra di risincronizzazione (di solito 32K), l'auto risincronizza e sblocca le portiere.
> - L'auto ignora il telecomando se il contatore è fuori dalla finestra di risincronizzazione
>
> <u>Modalità Accoppiamento Telecomando</u>:
>
> - Il numero di serie del telecomando viene trasmesso in chiaro ma il contatore di sincronizzazione è crittografato
> - L'auto decodifica il contatore utilizzando la stessa chiave utilizzata per la crittografia (cifrario a blocchi simmetrico)
> - Il telecomando riceve la sua chiave crittografica durante la produzione
> - L'auto può generare una chiave crittografica di un telecomando utilizzando il suo numero di serie
> - Per attivare la modalità di apprendimento non è richiesto alcun tool aggiuntivo, in alternativa è possibile utilizzare un software diagnostico professionale.
>

##### Attacchi ai Rolling Code

###### Attacco Replay

È possibile **provare a catturare il segnale mentre è lontano** dalla portata del **veicolo** per poi ***riprodurlo in un secondo momento***. Questa tecnica funziona, ma non è pratica: bisogna *avere accesso al telecomando* e deve *essere lontano dalla macchina*.

###### Jamming

L'attacco **jamming** (o *rolljam*) funziona ***registrando* e *bloccando* il segnale radio** dal telecomando. Si effettua jamming ad una frequenza leggermente deviata mentre si riceve a frequenza con larghezza di banda del filtro di ricezione ridotta per evitare jamming. Quando l'utente preme il tasto l'auto non riesce a leggere il segnale a causa del jamming e l'attaccante riesce così a registrarsi ***un codice***. Una volta che ha il codice, può provare a riprodurlo, ma se l'utente preme nuovamente un tasto, il suo nuovo codice invalida il codice registrato dall'attaccante.

<u>Secondo Caso</u>:
Simile al primo ma ripetuto $2$ volte: si effettua jamming ad una frequenza leggermente deviata mentre si riceve a frequenza con larghezza di banda del filtro di ricezione ridotta per evitare disturbi. Quando l'utente preme il tasto l'auto non riesce a leggere il segnale a causa del jamming e l'attaccante riesce così a registrarsi un codice. Quando l'utente preme nuovamente il tasto l'attaccante effettua lo stesso procedimento in modo da registrarsi ***due codici***. L'attaccante ha così a disposizione due codici che può riprodurre.

### Chip Immobilizzatore

Chiavi che hanno il **Radio-Frequency Identification (`RFID`) passivo**: ***autorizza ad avviare il motore***, ***senza batteria***, devono essere molto vicini per essere alimentati (prossimità di centimetri). Sono presenti nella maggior parte delle auto oggi, la ***chiave crittografica è condivisa tra la chiave e l'auto***. Gli attacchi precedenti si basavano su una crittografia debole.

### Passive Keyless Entry and Start (`PKES`)

Una sorta di "GPS" ma si basa sulla vicinanza fisica. Il `PKES` è sempre basato sulla posizione, ma è una ***posizione relativa*** (***distanza***) anziché una posizione assoluta (posizione). Bisogna essere **vicini** ($< 2m$) ***per aprire l'auto*** ed è necessario essere **in macchina** per ***avviare il motore***. Non c'è bisogno dell'azione umana sulla chiave. In questo sistema l'unico **meccanismo di sicurezza** è la ***vicinanza del dispositivo al veicolo***.

#### Modalità di Funzionamento

##### Normale

Si utilizzando **$2$ canali radio**, la **macchina** utilizza le ***basse frequenze*** ($120-135 KHz$) per comunicare con il telecomando (funzionamento in prossimità, qualche metro) e il **telecomando** utilizza le ***alte frequenze*** ($315-433 MHz$) per comunicare con la macchina (funzionamento a distanza, 50-100m). È utilizzato per il Passive Entry and Start quindi funziona in prossimità dell'auto.

1. La macchina effettua una scansione periodica alla ricerca della chiave.
2. Il telecomando invia un `ACK` di prossimità.
3. La macchina invia il `CAR ID` e la Challenge.
4. Il telecomando risponde alla Challenge autenticandosi con la chiave. Il **replay** di vecchi segnali risulta ***impossibile***. Il sistema prevede anche un **timeout** per evitare che le risposte arrivino con troppo ritardo.

##### Remote Active Open

Questo tipo di chiave può funzionare anche come ***Remote Active Open*** (funzionamento come visto prima); questo permette ***solo di aprire l'auto*** e non di avviare il motore.

##### Batteria Scarica

Questo tipo di dispositivi deve essere alimentato a batteria ed essere in grado di rilevare quando la batteria sta scendendo sotto un certo livello, se la **batteria si esaurisce** completamente ***funziona come chip immobilizzatore***.

#### Attacchi Relay

##### Via Cavo

L'hardware utilizzato per questo **attacco** è ***economico***: un'antenna si può trovare ad un prezzo di $50€$ circa, inoltre è ***sempre funzionante***. Funziona mediante **due antenne**. Consiste nel mettere un **amplificatore** che ***prende in input*** il ***segnale a bassa frequenza (`LF`) dell'auto*** e lo **amplifica** affinché se la macchina è parcheggiata fuori casa la **chiave** ***risponda con il segnale ad alta frequenza (`UHF`)*** che ***arriva a distanza maggiore***. Si pone una antenna ad ascoltare vicino all'auto e la si collega tramite cavo (cavi da $10m$, $30m$, $60m$, può essere necessario amplificare il segnale a seconda della distanza e dal setup) ad una antenna che trasmette vicina la chiave. La risposta del telecomando contiene della computazione che, se volessimo emulare, dovremmo fare reverse engineering è quindi meglio lasciar fare al telecomando.

##### Wireless

L'hardware utilizzato per questo **attacco** è ***costoso***, ma l'attacco è ***sempre funzionante e difficile da rilevare***. Il principio di **funzionamento** è lo ***stesso del precedente***. Si pone una **antenna** ad ascoltare il segnale dell'auto e lo si ritrasmette a $2.5GHz$ in ***modalità wireless*** (distanza fino a $50m$) all'antenna che si trova vicino la chiave, la chiave poi risponde con il segnale ad alta frequenza che arriva tranquillamente all'auto.

##### Analisi su 10 Modelli di Auto

Sono stati analizzati $10$ modelli di $8$ costruttori che utilizzano `PKES` e tutti utilizzano tecnologia `LF`/`UHF`.D alle tracce registrate si è visto che nessuno utilizza gli stessi identici protocolli. Alcuni utilizzano messaggi più lunghi (probabilmente dovuto ad una crittografia più forte). Supponendo che i segnali trasmessi viaggino approssimativamente alla velocità della luce, la trasmissione non può andare molto sotto i microsecondi perché questo tempo contiene sia il tempo di propagazione del segnale che il tempo di computazione del microcontrollore della chiave che deve effettuare operazioni di crittografia. Quindi il tempo di risposta non può essere propriamente usato come misura di sicurezza e *non si può scendere alla distanza di $1m$*. 

##### Contromisure

- **`PROTEZIONE IMMEDIATA`**: ***schermare la chiave*** e/o ***rimuovere la batteria*** anche se ciò ridurrebbe notevolmente la comodità d'uso

- **`PROTEZIONE A LUNGO TERMINE`**: costruire un **sistema sicuro** che ***verifichi la prossimità in modo sicuro***. Si utilizza una **tecnologia analogica e non digitale** per andare a ***velocizzare la computazione*** (alto costo). Le ultime **auto di lusso** usano un **accelerometro** nella chiave *per disabilitare le radiofrequenze quando questa è ferma da qualche minuto*: *utile per prevenire attacchi quando la chiave è a casa ma non quando è nella tasca del proprietario*.
