- [8. Attacchi sul `CAN` bus](#8-attacchi-sul-can-bus)
  - [Tipologie di Attacco](#tipologie-di-attacco)
    - [Attacchi che <u>non</u> richiedono Conoscenza dell'Obiettivo](#attacchi-che-unonu-richiedono-conoscenza-dellobiettivo)
      - [Denial of Service - `DoS`](#denial-of-service---dos)
      - [Fuzzing](#fuzzing)
      - [`ECU` Replay e Spoofing](#ecu-replay-e-spoofing)
    - [Attacchi che richiedono Conoscenza dell'Obiettivo](#attacchi-che-richiedono-conoscenza-dellobiettivo)
  - [Esempi Rilevanti](#esempi-rilevanti)
    - [Analisi Sperimentale della Sicurezza di un Automobile](#analisi-sperimentale-della-sicurezza-di-un-automobile)
      - [Metodo di Analisi](#metodo-di-analisi)
        - [Sniffing e Probing](#sniffing-e-probing)
        - [Fuzzing](#fuzzing-1)
          - [Fuzzing di Sessioni Diagnostiche](#fuzzing-di-sessioni-diagnostiche)
          - [Reverse Engineering](#reverse-engineering)
      - [Discussione Risultati](#discussione-risultati)
    - [Esempi su Reti e Unità di Controllo](#esempi-su-reti-e-unità-di-controllo)
      - [Iniezione di Pacchetti `CAN` normali](#iniezione-di-pacchetti-can-normali)
        - [Contatori e Checksum](#contatori-e-checksum)
      - [Abuso delle Sessioni Diagnostiche](#abuso-delle-sessioni-diagnostiche)
        - [Sessioni Diagnostiche Autenticate](#sessioni-diagnostiche-autenticate)
      - [Modifiche del Firmware](#modifiche-del-firmware)

# 8. Attacchi sul `CAN` bus

## Tipologie di Attacco

### Attacchi che <u>non</u> richiedono Conoscenza dell'Obiettivo

- **`BUS-OFF`** (basso livello)
- Denial of Service (**`DoS`**)
- **Fuzzing**
- `ECU` Replay/Spoofing
- Iniezione di Frame malformati

#### Denial of Service - `DoS`

Consiste nel **mantenere pieno il `CAN` bus** trasmettendo ***messaggi ad alta priorità alla velocità più alta possibile***. L'**auto** attaccata è **inutilizzabile** finché c'è `DoS`, se smette funziona tutto (richiede al massimo un ***riavvio***).

#### Fuzzing

Questo attacco viene normalmente eseguito per ***testare come un sistema reagisce a input non previsti***, per cercare di trovare un modo per sfruttarli. Consiste in:

1. **Iniettare molti frame con `ID` e contenuti casuali** sul `CAN` bus (non troppi per evitare `DoS`)
2. Osservare cosa succede

È possibile scoprire funzionalità non documentate (quindi *meno protette*) e sfruttarle.

#### `ECU` Replay e Spoofing

Fingere di essere una **centralina specifica** per **causare malfunzionamenti e allarmi generali**. Uno scenario rilevante per la sicurezza prevede l'**attacco all'`ACC`**, *(Adaptive Cruise Control)*, facendo sì che l'attaccante aumenti potenzialmente la velocità del veicolo.

**Attacchi più avanzati** consistono nel **bloccare dei messaggi legittimi**. I messaggi iniettati vengono intervallati tra i normali Data Frame, rendendo più difficile eseguire molti attacchi. Una possibile soluzione per l'attaccante è quella di ***disabilitare la `ECU` che si vuole impersonare*** prima di iniziare l'attacco. Per **disabilitare una `ECU`** è possibile ***portarla a `BUS-OFF`***, o utilizzare la diagnostica per avviare un ***aggiornamento del firmware***, inviare *metà dell'immagine e interromperla*. La maggior parte delle `ECU` non ha una partizione di fallback e *non può riavviarsi*: in questo modo non c'è più traffico che proviene da questa `ECU`.

### Attacchi che richiedono Conoscenza dell'Obiettivo

- Attacchi ai **sottosistemi rilevanti per la sicurezza** (*park assist*, *cruise control adattivo*) iniettando *specifici* `CAN` frame.
- Attacchi alle **centraline** abusando delle ***capacità diagnostiche*** (incluso *reflashing*/*aggiornamento*).

## Esempi Rilevanti

Entrambi assumono che un attaccante sia già riuscito ad avere completo accesso al `CAN` bus.

### Analisi Sperimentale della Sicurezza di un Automobile

Documento scientifico pubblicato da ricercatori dell'*Università della California a San Diego* nel $2010$. Il paper non riporta il modello e la marca del veicolo. Successivamente è stato rivelato che era una *`Chevy Impala`* del $2009$.

I ricercatori hanno individuato le `ECU` più importanti del veicolo target:
- **`BCM`** (*Body Control Module*): controlla molte feature, la maggior parte ***senza*** ***impatto*** diretto ***sulla sicurezza***. È connessa ad entrambi i `CAN` bus (`CAN Low` e `CAN High`).
- **`ECM`** (Engine Control Module)
- **`EBCM`** (Electronic Brake Control Module)
- **`TCU`**: controlla le ***comunicazioni esterne***, connessa ad *entrambi i `CAN` bus* 

#### Metodo di Analisi

Per anallizare ciascuna delle `ECU` precedenti hanno operato nel seguente modo:

1. Sniffare i messaggi generati dalla `ECU`
2. Riprodurre i messaggi generati da altre `ECU` e assorbiti da questa `ECU` (probing)
3. Fuzzing
4. Stabilire una sessione diagnostica per leggere/modificare la memoria della `ECU`
5. *Reverse Engineering* del codice della `ECU`

##### Sniffing e Probing

Osservare il traffico sui `CAN` bus per ***determinare come le `ECU` comunicano tra loro***. Attraverso una combinazione di replay e informed probing, è stato possibile scoprire come **controllare numerose funzioni** (es. *radio*).

##### Fuzzing

Spesso gli attacchi significativi non richiedono una comprensione completa o un reverse engineering anche di un singolo componente dell'auto. I **pacchetti `CAN` validi sono pochi**: un danno significativo può essere causato da un semplice fuzzing dei pacchetti (ad esempio, test iterativi di pacchetti casuali o parzialmente casuali). Il fuzzing è un **attacco efficace**.

###### Fuzzing di Sessioni Diagnostiche

Gli standard dei protocolli dell'auto definiscono un servizio basato su `CAN` chiamato **`DeviceControl`**, che consente ai dispositivi di test (utilizzati durante il *controllo di qualità della produzione* o dai *meccanici*) di ***sovrascrivere la normale funzionalità di output di una `ECU`*** o ***ripristinare uno stato interno*** appreso.

Il servizio `DeviceControl` accetta un argomento denominato **`CPID`** (Control Packet Identifier). Ogni `CPID` può richiedere fino a 5 byte come parametri, specificando ***cosa sovrascrivere e come sovrascrivere***.

> Es. Il `Body Control Module` (`BCM`) esporta i controlli per le varie luci esterne (fari, luci di stop, ecc.) e la relativa luminosità può essere impostata tramite i dati dei parametri.

Molte delle funzioni `DeviceControl` per le `ECU` che controllano il motore (`ECM`), i componenti della carrozzeria (`BCM`), i freni (`EBCM`) e i sistemi di riscaldamento e aria condizionata (`HVAC`) sono state scoperte mediante *fuzzing*. Dopo aver enumerato tutti i `CPID` supportati per ciascuna `ECU`, gli attaccanti inviano dati casuali come argomento a `CPID` validi e correlano i bit di input con i comportamenti.

###### Reverse Engineering

Per un piccolo sottoinsieme di `ECU` i ricercatori hanno scaricato il loro codice tramite il servizio `CAN ReadMemory` e hanno utilizzato un debugger di terze parti per capire esplicitamente come alcune funzionalità hardware erano controllate. Questo approccio è essenziale per gli attacchi che richiedono l'aggiunta di nuove funzionalità (es. il collegamento di bus a bassa e alta velocità) anziché semplicemente manipolare le funzionalità del software esistente.

#### Discussione Risultati

- **Override manuale**: è possibile per il guidatore fermare/prevenire l'attacco facendo leva su interruttori/leve/manopole/comandi manuali del cruscotto? È meglio di niente
- In velocità: l'attacco funziona quando l'auto è in funzione? (motore acceso e ruote che girano)? Più No che Sì
- Necessità di sblocco: l'attacco richiede lo sblocco di sessioni diagnostiche protette da password? Più Si che No, anche se le *sessioni diagnostiche* sono *facili da sbloccare in questa macchina*.

Altri risulati rilevanti sono:

- È possibile fare un **bruteforce** sullo spazio delle chiavi per l'***apertura di sessioni diagnostiche*** autenticate in pochi giorni: le chiavi sono solo a 16 bit.
- È possibile iniettare **messaggi dal `CAN` bus a bassa velocità a quello ad alta velocità** attraverso un **attacco alla `TCU`**. Ciò non dovrebbe accadere: il ***`CAN` bus ad alta velocità dovrebbe essere più "sicuro"*** poiché ospita `ECU` rilevanti per la sicurezza.

### Esempi su Reti e Unità di Controllo

Approccio simile su due diversi veicoli di test: Ford Escape (2010) e Toyota Prius.

1. **Iniezione di pacchetti `CAN` normali**
2. Abuso delle **sessioni diagnostiche**
3. **Modifiche del firmware** attraverso il `CAN` bus

#### Iniezione di Pacchetti `CAN` normali

Già attraverso l'iniezione di pacchetti normali è possibile:

- Modificare le letture del ***tachimetro*** (Ford, Toyota). Sulla **Ford** Escape la velocità visualizzata sul cruscotto è *codificata con un semplice calcolo matematico*. Sulla **Toyota** la velocità visualizzata è *codificata con un semplice calcolo matematico ma c'è anche un counter "di sicurezza"*. Il counter, se non conosciuto, risulta un problema per il calcolo del checksum (di cui è necessario conoscere l'algoritmo). Se invio *pacchetti casuali* molto probabilmente verranno *scartati*, questo funge da *meccanismo di sicurezza*.
- Modificare le letture del ***contachilometri*** (Ford)
- Modificare il sistema di ***navigazione*** (Ford)
- **Sterzo limitato** (Ford). Per questo attacco basta fare un attacco DoS e il modulo di controllo del servosterzo si spegne se non è in grado di comunicare sul bus. Conseguenze: il volante diventa molto duro e indipendentemente dalla forza applicata al volante, è impossibile sterzare per più del 45% circa del normale angolo di sterzata.
- Controllare (parzialmente) il ***volante*** (Ford, Toyota). Sulla Ford: ***abusando del Park Assist Module*** basta inviare molti *pacchetti*, ciascuno con *piccole modifiche incrementali rispetto al precedente*. Funziona solo a bassa velocità.
- ***Frenare*** (Toyota). Dice al sistema di pre-collisione di azionare i freni. Il segnale è codificato per creare un **numero intero a $16$ bit**. Quando il numero intero è **negativo** ($8000-FFFF$), bisogna ***frenare***. Il conducente non può eseguire l'override premendo/rilasciando i pedali del freno e dell'acceleratore.
- ***Accelerare*** (Toyota). Attacco all'*Intelligent Park Assist System* (**`IPAS`**), funziona solo in ***retromarcia*** e a ***bassa velocità***. Iniettando anche pacchetti che indicano che la marcia inserita è in retromarcia e che la velocità è inferiore a $4 \text{ mph}$ si può controllare il volante a qualsiasi velocità.

##### Contatori e Checksum

I **contatori** e i **checksum** sono diffusi nei messaggi `CAN` dei veicoli moderni, soprattutto se **relativi alla sicurezza**. 

I **contatori** servono a ***prevenire semplici attacchi replay***, infatti se *riproduco un messaggio* questo verrà *ignorato*, poiché contiene un *valore del contatore* che è *già stato utilizzato* e la `ECU` ricevente ora si aspetta un contatore più alto. Il limite di un contatore è che ***se l'attaccante riesce a "sincronizzarsi"*** con il contatore e invia messaggi con il ***valore di contatore previsto***, allora tutti i **messaggi delle normali centraline** verranno ***ignorati*** perché utilizzeranno un valore di contatore che è stato appena utilizzato dall'attaccante. Inoltre a contatori piccoli sono soggetti a bruteforce: basta inviare $255$ messaggi con tutti i possibili controvalori, uno di questi sarà accettato.

I **checksum** hanno lo scopo di ***evitare errori di trasmissione casuali***. Non si deve confondere questo checksum con il checksum dopo il payload dei frame `CAN`. Questi checksum sono ***inclusi nel campo dati e fanno parte del payload***.

#### Abuso delle Sessioni Diagnostiche

Questo consente molte cose interessanti, come:

- Spegnere il motore (o uno o più cilindri/iniettori specifici) (Ford e Toyota)
- Freno (Ford, Toyota)
- Disabilita i freni (Ford)
- Luci di controllo (Ford, Toyota)
- Suona il clacson (Toyota)
- Attivazione del motore della cintura di sicurezza (Toyota)
- Bloccare/sbloccare le porte (Toyota)
- Modificare l'indicatore del carburante (Toyota)

##### Sessioni Diagnostiche Autenticate

Tutte queste **sessioni richiedono l'autenticazione**, basata su chiavi condivise e algoritmi di challenge/response “segreti”, ma questa sicurezza può essere aggirata acquistando **software proprietario per la diagnosi dell'auto** (di solito acquistato dalle officine) e poi analizzando il software utilizzando un ***debugger*** per fare reverse dell'algoritmo di autenticazione. Fattibile sia su Ford che su Toyota.

> L'autenticazione presenta dei problemi per il *Park Assist Module* (**`PAM`**) su Ford: l'istruzione di debug lasciata nel software di produzione ha fatto sì che è possibile autenticarsi al `PAM` sniffando la **risposta** una volta e ***riproducendola*** in seguito.
>

#### Modifiche del Firmware

Le sessioni diagnostiche consentono di **leggere e scrivere la memoria delle `ECU`**. È possibile:

1. Leggere l'intera memoria per ottenere un'**immagine completa del *firmware***
2. Aprire l'immagine del firmware in un **debugger**
3. **Reverse engineering** del firmware: complesso, richiede tempo e competenze
4. **Modifica del firmware** in base alle esigenze (modifica una funzione, esegui codice arbitrario)
5. **Scrivere** in memoria il **firmware modificato**

In linea di principio, consente all'attaccante di ottenere la **persistenza sul `CAN` bus**: ***compromettere una `ECU`*** e ***usarla*** in seguito per ***attaccare altre `ECU`***.

Secondo le `OEM` l'intero **modello di sicurezza** dei loro veicoli si basa sull'***isolamento della rete interna del veicolo***: ma questi bus sono veramente “isolati”?