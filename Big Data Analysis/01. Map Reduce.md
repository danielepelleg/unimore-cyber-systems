---
Author: Daniele Pellegrini
Course: Big Data Analysis
Chapter: Map Reduce
---

# 1. Map Reduce

> **`BIG DATA`**: Il termine fa riferimento a una *mole di dati* che va *oltre la capacità di gestione del database*. Sono caratterizzati da tre diversi aspetti: ***volume*** (per la loro *quantità*), ***velocità*** (cambiano *velocemente* e devono essere *elaborati in tempi contenuti*) e ***varietà*** (per la loro *eterogeneità*). A questi si aggiunge la ***veridicità*** del dato e il suo ***valore***.

Il **map reduce** è un ***paradigma di programmazione*** per *processare i big data*.

## File System Distribuito (`DFS`)

È l'**infrastruttura dello storage** utilizzata nel map reduce (*infrastruttura di programmazione*): consiste in un ***insieme di nodi*** (milioni di *computer normali o cluster* con *hw general purpose*, un tempo si utilizzavano *super computer*) che ***lavorano in parallelo*** con il fine di processare i dati. In un file system distribuito i file vengono suddivisi in ***chunk*** e replicati su più nodi (organizzati in *racks*), in modo da garantirne la persistenza e la disponibilità (*replicati $2-3$ volte su racks differenti*). La dimensione e la replicazione dei chunk viene decisa dal *sistemista*. I computer che fanno parte di un `DFS` lavorano in modo più o meno ***indipendente***, in questo modo ***non si ha un single point of failure***. I **master node** sono nodi del `DFS` che come gli altri vengono replicati, ***conoscono l'intero file system tree*** e quindi la ***posizione dei file***: gestiscono e istanziano gli altri nodi assegnando le operazioni di *map* o *reduce*.

## Funzionamento

Le operazioni base del map reduce sono:

1. **`Map`**: *estrazione dell'informazione* di interesse. Vengono passate in input delle *coppie chiave-valore* (chiave ignorata, es. chiave nome del file e valore riga del file) e prodotte in output sempre delle coppie chiave-valore, dove la chiave viene considerata.
2. **`Group by Key`**: i *dati* vengono *ordinati* e *raggruppati sulla base delle chiavi* (non univoche). Il raggruppamento viene fatto mediante un'operazione di ***indirizzamento***. Tutti i nodi mapper che generano una coppia con una chiave la cui riduzione è stata assegnata alla macchina $R$ mandano il valore della chiave a quest'ultima macchina, pertanto l'operazione viene fatta in modo *automatico*.
3. **`Reduce`**: *operazione di riduzione* sui dati (*somma*, *count*, *aggregazione* o *filtro*)
4. **`Write the Results`**

Il programmatore si occupa solo della fase di map e di reduce. Il sistema prende i dati (*chunk*) e applica l'operazione di map: al risultato applica un raggruppamento su cui in seguito effettua un'operazione di riduzione, scrivendo infine il risultato. Siccome in input all'operazione di map vengono passate delle coppie chiave-valore, è possibile mettere in ***cascata più map con più reduce***. Data la loro dimensione, ***input e output vengono salvati su disco*** (file system distribuito), mentre i ***risultati intermedi*** (risultati di *map*) ***nella memoria dei nodi*** (file system locale), venendo cancellati una volta portati ai successivi nodi di elaborazione.

In caso di **failure** la gestione è affidata al master node, che deve spostare le operazioni su un'altra macchina. Quando *fallisce il mapper* si *blocca l'intero processo*, mentre quando *fallisce il reduce* il task viene affidato a un'altra macchina: se il processo di reduce è già partito viene invece resettato a *idle*. In caso di *fallimento del master node* tutti i *reduce* smettono di funzionare improvvisamente.

> **Esempio: Conteggio Parole in un File di Testo di Grandi Dimensioni** (~$1TB$)
>
> Si suppone di avere un documento di testo di grandi dimensioni di circa $1TB$ e voler contare il numero di volte in cui una parola unica appare nel file. Con la programmazione a oggetti si potrebbe inizializzare un *array* $A$ contenente le *coppie $<w,c>$*, dove $w$ è la *parola* e $c$ corrisponde al numero di volte in cui la parola è presente nel file. Si utilizza il map reduce proprio perché il file è di grandi dimensioni: fintanto che l'array è in memoria, l'operazione è istantanea, ma quando l'array non è in memoria si deve leggere di volta in volta il documento e l'array, ed entrambi possono avere una dimensione di $1TB$.
>
> Il **map** legge ogni parola del testo e restituisce una coppia *chiave-valore* in cui la chiave è la *parola* e il valore è la *"stringa" $1$*. Il **reduce** legge le coppie *chiave-valore* output dell'operazione di map e poi raggruppate e *conta il numero di $1$ presenti*.

### Combiners

Sono una variante del map reduce, caratterizzati dal fatto che l’**operazione del mapper viene fatta nel reducer**. Questo è possibile solo se l’**operazione di reduce** è ***commutativa e associativa***. Questa operazione viene chiamata ***combiner*** e permette di trasportare con un unico valore più informazioni, avendo quindi un numero minore di coppie chiave valore.

### Algoritmi che Utilizzano il Map Reduce

#### Moltiplicazione Matrice - Vettore

$$
\begin{bmatrix}m_{1,1} & m_{1,2}\\m_{2,1} & m_{2,2}\end{bmatrix}\cdot\begin{bmatrix}v_{1} \\ v_{2}\end{bmatrix} \qquad\text{esempio: }\qquad \begin{bmatrix}1 & 2\\3 & 4\end{bmatrix}\cdot\begin{bmatrix}0 \\ 5\end{bmatrix} = \begin{pmatrix}10\\20\end{pmatrix}
$$

$$
\text{Map Riga 1}\\
(i_1, (m_{1,1} \cdot v_{1})) \qquad 
(i_1, (m_{1,2} \cdot v_{2})) 
\\
\longrightarrow{Reduce}\quad(i_1,(m_{1,1} \cdot v_{1}+m_{1,2} \cdot v_{2})) = (1,10)\\
\\
\text{Map Riga 2}\\
(i_2, (m_{2,1} \cdot v_{1})) \qquad 
(i_2, (m_{2,2} \cdot v_{2})) 
\\
\longrightarrow{Reduce}\quad(i_2,(m_{2,1} \cdot v_{1}+m_{2,2} \cdot v_{2})) = (2,20)\\
\\
\text{Le chiavi indicano la riga del vettore risultante a cui appartiene il valore.}\\\\
$$

I risultati del *map* sono messi insieme dallo shuffle, mentre il *reduce* effettua la *somma delle chiavi uguali*. Il vettore $V$ deve essere mantenuto in memoria, altrimenti sarebbe necessario scorrere l'intera matrice $M$ ogni volta, e nel caso di una matrice $1000$ x $1000$ sarebbe necessario fare $1$ milione di accessi. Se il vettore non dovesse entrare nella memoria, è possibile dividerlo in parti insieme alla matrice, in modo che questi possano essere caricati di volta in volta sulla memoria.

#### Moltiplicazione Matrice - Matrice

##### Approccio a 2 Step

Questo approccio si basa sull'utilizzo di due map reduce uno di seguito all'altro. Si suppone di voler far il prodotto tra due *matrici quadrate* $A_{i\text{ x }j}$ e $B_{j\text{ x }i}$: la matrice risultante $AB$ ha tante righe quante sono le ***righe*** di $A$ e tante colonne quante sono le ***colonne*** di $B$. Affinché la moltiplicazione sia fattibile il numero di colonne della matrice $A$ deve essere uguale al numero di righe della matrice $B$ (*regola degli estremi*).

$$
\begin{bmatrix}a_{1,1} & a_{1,2}\\a_{2,1} & a_{2,2} \end{bmatrix} 
\cdot 
\begin{bmatrix}b_{1,1} & b_{1,2}\\b_{2,1} & b_{2,2} \end{bmatrix} 
= 
\begin{bmatrix}v_{1,1} & v_{1,2}\\v_{2,1} & v_{2,2} \end{bmatrix} 
\qquad\text{esempio: }\qquad 
\begin{bmatrix}1 & 2\\1 & 1 \end{bmatrix}
\cdot 
\begin{bmatrix}1 & 1\\1 & 2 \end{bmatrix} 
= 
\begin{bmatrix}3 & 5\\2 & 3 \end{bmatrix}
$$

###### 1° Step

La funzione di map prende le due matrici e ritorna una coppia chiave-valore. Per la matrice $A$ la **chiave** è il ***numero di colonna***, mentre il **valore** è formato da una ***terna*** composta da ***nome della tabella, numero di riga e l'elemento della matrice corrispondente***. Per $B$ la coppia chiave-valore è analoga a quella della matrice $A$, ma la **chiave** indica il ***numero di riga***, di conseguenza nel valore corrispondente alla terna sarà presente il numero di colonna.

$$
\text{Map Colonna } j-esima \text{ di } A
\\
(j_1, (A, i_{1},a_{1,1})) \qquad 
(j_2, (A, i_{1},a_{1,2})) \qquad 
(j_1, (A, i_{2},a_{2,1})) \qquad 
(j_2, (A, i_{2},a_{2,2}))
\\ 
\rightarrow (j_1, (A, i_{1},1)) \qquad 
(j_2, (A, i_{1},2)) \qquad 
(j_1, (A, i_{2},1)) \qquad 
(j_2, (A, i_{2},1))
\\ 
\\
\text{Map Riga } j-esima \text{ di } B
\\
(j_1, (B, i_{1},b_{1,1})) \qquad 
(j_1, (B, i_{2},b_{1,2})) \qquad 
(j_2, (B, i_{1},b_{2,1})) \qquad 
(j_2, (B, i_{2},b_{2,2}))
\\ 
\rightarrow (j_1, (B, i_{1},1)) \qquad 
(j_2, (B, i_{1},1)) \qquad 
(j_1, (B, i_{2},1)) \qquad 
(j_2, (B, i_{2},2))
\\
\\
\text{Raggruppamento}
\\
\text{per } j_1: \qquad (j_1, (A, i_{1},a_{1,1}),
(A, i_{2},a_{2,1}),
(B, i_{1},b_{1,1}),
(B, i_{2},b_{1,2}))
\\ 
\qquad \qquad \rightarrow (j_1, (A, i_{1},1),
(A, i_{2},1),
(B, i_{1},1),
(B, i_{2},1))
\\
\text{per } j_2: \qquad (j_2, (A, i_{1},a_{1,2}),
(A, i_{2},a_{2,2}),
(B, i_{1},b_{2,1}),
(B, i_{2},b_{2,2}))
\\ \qquad \qquad \rightarrow (j_2, (A, i_{1},2),
(A, i_{2},1),
(B, i_{1},1),
(B, i_{2},2))
$$

La funzione **reduce** si occupa di combinare questi risultati e produrre delle *coppie chiave-valore* dove la chiave è la coppia $(i,j)$, mentre il valore è la moltiplicazione $a_{i,j}b_{j,i}$. Il risultato della reduce viene poi passato al secondo map reduce.

$$
\text{Reduce}
\\
\text{per } j_1: \qquad ((1,1), a_{1,1}b_{1,1}),
((1,2), a_{1,1}b_{1,2}), 
((2,1), a_{2,1}b_{1,1}), 
((2,2), a_{2,1}b_{1,2})
\\
\text{per } j_2: \qquad ((1,1), a_{1,2}b_{2,1}),
((1,2), a_{1,2}b_{2,2}), 
((2,1), a_{2,2}b_{2,1}), 
((2,2), a_{2,2}b_{2,2})
$$

###### 2° Step

La funzione di map in questo caso è una semplice **identità**, in modo da mandare i *risultati* ottenuti in ingresso al ***secondo raggruppamento***, che ***unisce le coppie per chiave***. Il *reduce* a questo punto effettua la somma dei valori delle coppie.

$$
\text{Reduce}\\
((1,1), a_{1,1}b_{1,1}+a_{1,2}b_{2,1})\\
((1,2), a_{1,1}b_{1,2}+a_{1,2}b_{2,2})\\ 
((2,1), a_{2,1}b_{1,1}+a_{2,2}b_{2,1})\\
((2,2), a_{2,1}b_{1,2}+a_{2,2}b_{2,2})
$$

##### Approccio a Uno Step

- Per ogni elemento $a_{i,j}$ di $A$ si ottiene una coppia chiave-valore in cui la chiave è la coppia formata dalla riga $i$ della matrice $A$ e la colonna $k$ della matrice $B$ (con $k$ che va da $1$ fino al numero delle colonne di $B$), mentre il valore è formato da una **terna** composta dal ***nome della tabella A, il numero di colonna $j$ di $A$ e l'elemento $a_{i,j}$***.

  $$
  ((i,k), (A,j,a_{i,j}))
  \\ 
  \text{ dove } k=1,\dots,\text{ numero di colonne di }B
  $$
  
- Per ogni elemento $b_{j,k}$ di $B$ si ottiene una coppia chiave-valore in cui la chiave è la coppia formata dalla riga $i$ della matrice $A$ (con $i$ che va da $1$ fino al numero delle righe di $A$) e la colonna $k$ della matrice $B$, mentre il valore è formato da una **terna** composta dal ***nome della tabella B, il numero di riga j di $B$ e l'elemento $b_{j,k}$***.

  $$
  ((i,k), (B,j,b_{j,i}))
  \\ 
  \text{ dove } i=1,\dots,\text{ numero di righe di }A
  $$
  
  Con due matrici quadrate come le precedenti si ottengono due risultati per ogni elemento. Col raggruppamento si ottiene:
  
  $$
  \text{Raggruppamento}\\
  ((1,1), (A,1,a_{1,1}),(A,2,a_{1,2}),(B,1,b_{1,1}),(B,2,b_{2,1}))\\
  ((1,2), (A,1,a_{1,1}),(A,2,a_{1,2}),(B,1,b_{1,2}),(B,2,b_{2,2}))\\
  ((2,1), (A,1,a_{2,1}),(A,2,a_{2,2}),(B,1,b_{1,1}),(B,2,b_{2,1}))\\
  ((2,2), (A,1,a_{2,1}),(A,2,a_{2,2}),(B,1,b_{1,2}),(B,2,b_{2,2}))\\
  $$
  
  L'operazione di reduce infine considera una determinata chiave ottenuta mediante lo shuffle, e di queste considera le ***terne aventi la stessa $j$***: di queste esegue il prodotto, e infine somma i valori moltiplicati appartenenti alle diverse $j$ della stessa chiave. Si ottiene lo stesso output dell'operazione di reduce dell'approccio precedente.

### Operazioni di Algebra Relazionale

#### Select

L'operazione *map* legge riga per riga **considerando solo i record (tuple) che rispettano il criterio di selezione**. Le tuple selezionate vengono messe in output come come *coppie chiave-valore*, dove chiave e valore possono anche essere uguali.

#### Projection

Questa operazione ***seleziona solo i valori di alcune colonne eliminando i duplicati***. È possibile assegnare mediante il map reduce il valore $1$ a ogni chiave e poi effettuare il raggruppamento. Il reduce a questo punto fornisce in output la sola chiave voluta.

> **Esempio 1**: Attraverso il *map* si selezionano la colonna città di una tabella nella seguente forma chiave-valore (`nome_città, nome_città`). A questo punto mediante il reduce si eliminano eventuali duplicati. 
>
> **Esempio 2**: Attraverso il *map* si selezionano la colonna città di una tabella nella seguente forma chiave-valore (`nome_città`, $1$). il raggruppamento ordina le varie chiavi, e il *reduce seleziona la città (chiave) voluta* nella forma (`nome_città`, $1$, $1$) qualora questa presenti due occorrenze, senza più considerare le altre. In questo caso, essendo l'operazione di eliminazione dei duplicati commutativa e associativa è possibile utilizzare un combiner.

#### Unione

**Unione di due tabelle che presentano lo stesso schema** (*stesse colonne*). Le tuple di ogni tabella sono prese dal map come coppie *chiave-valore* (anche *uguali*). L'output del reduce è l'insieme delle tuple prese una sola volta, come unione delle tuple di ciascuna delle due tabelle.

$$
\text{Reduce} \\
t_1, [t_1, t_1] \rightarrow t_1,t_1
\\
t_2, t_2 \rightarrow t_2,t_2
\\
t_3, t_3 \rightarrow t_3,t_3
$$

#### Intersezione

L'intersezione **restituisce le tuple presenti in entrambe le tabelle**. Si procede mediante il *map* allo stesso modo dell'unione, ma il *reduce* restituisce in output solo tuple che presentano più di un'occorrenza.

#### Differenza

Prende gli **elementi di una tabella** $T$ che **non sono presenti in una seconda tabella** $S$. Il mapper restituisce in output delle coppie *chiave-valore* che ha come chiave la *tupla* e come valore la *tabella a cui appartiene* (anche più di una in caso la stessa tupla appartenga a più tabelle). Il *reducer* a questo punto considera solo le coppie chiave-valore che hanno come valore $T$ ($T-S$).

#### Join

**Unisce** gli elementi di $T$ e $S$ **secondo il criterio specificato** (es. che condividono la stessa città). Col mapper si ottiene come output delle coppie chiave valore in cui la chiave è elemento su cui si fa il join (le chiavi sono *città*), mentre il valore è formato da due elementi: altri elementi della tabella che si vuole portare in output come risultato (come *valori di altre colonne*), e la *tabella di provenienza*. In seguito al raggruppamento il *reducer* sceglie la coppia chiave valore che contiene la chiave di interesse.

$$
\text{Raggruppamento} \\
RE, ([FR, GU], T)
\\
MO, ([LA, PO], T),([SO, BE], S)
\\
PR, ([MA, VI], S)
\\\\
\text{Reduce} \\
MO, ([LA, PO], T),([SO, BE], S)
$$

#### Grouping

Vengono **raggruppati** degli elementi **e aggregati** in qualche modo: mediante una *somma*, *conteggio*, *massimo* o *minimo*. La funzione di *map* emette delle coppie chiave-valore *per ogni tupla*, dove la chiave è il *campo su cui si fa group-by*, mentre il valore è il *campo che serve per eseguire l'aggregazione*. Il reducer esegue l'operazione di aggregazione sugli elementi risultanti.

## Valutazione Algoritmi

### Modello dei Costi

Gli algoritmi di map reduce non sono complicati. Il costo dell'algoritmo è dato dal **trasferimento dei dati**. Il **costo** è infatti ***proporzionale ai dati da processare nella fase di map***: viene *conteggiato l'ingresso ad una map*. 

> **`WALL-CLOCK TIME`:** il termine fa riferimento al *tempo necessario affinché un algoritmo sviluppato in parallelo finisca*. Per minimizzare il costo di comunicazione, la soluzione più ovvia consiste nello spostare le operazioni di map e quelle di reduce, normalmente messe su $n$ macchine diverse, sulla stessa macchina, ma in questo modo si otterrebbe un *parallelismo nullo*. Il tempo di trasferimento diminuisce, ma quello di esecuzione aumenta se non si svolgono le funzioni in parallelo.

### Reducer Size e Replication Rate

- **`reducer sizer (q)`**: numero massimo di valori che può essere associato a una chiave
- **`replication rate (r)`**: numero di chiavi generate da un input

Nel caso della moltiplicazione tra due matrici quadrate $n\text{ x }n$ ad uno step, il ***replication rate*** è uguale ad **reducer size** è pari a $2n$. Il ***prodotto tra reducer size e replication rate*** può pertanto essere definito come:

$$
qr \geq 2n^2
$$

## Map Reduce vs. DBMS in Parallelo

Sono **DBMS distribuiti** creati per *gestire i dati in parallelo*, con lo scopo di essere un’*alternativa al map reduce*. Sono possibili due tipi di parallelizzazione:

- **Orizzontale**: i dati delle tabelle del database vengono replicati parzialmente nei nodi della rete. Tutti i *nodi della rete* hanno in questo modo lo stesso schema e *contengono una parte dei dati*. In questo modo si ha lo stesso database popolato parzialmente su diversi nodi della rete. 
- **Verticale**: le tabelle del database vengono *distribuite su nodi diversi*. Ogni nodo ha così uno schema differente.

I due tipi di parallelizzazione possono coesistere. Il **map reduce** per la sua ***flessibilità*** rimane l'***opzione preferibile***:

| DBMS                                          | Map Reduce                                                   |
| --------------------------------------------- | ------------------------------------------------------------ |
| + *veloce*                                    | - lento                                                      |
| - i dati devono essere strutturati e standard | + i dati possono essere eterogenei e con struttura variabile |
| - elevati costi di manutenzione e creazione   | + costi contenuti                                            |