- [Modelli di Ottimizzazione](#modelli-di-ottimizzazione)
  - [Overview del Modello](#overview-del-modello)
    - [Modello di Performance](#modello-di-performance)
    - [Il Problema di Ottimizzazione](#il-problema-di-ottimizzazione)
      - [Vincoli](#vincoli)
      - [Semplificazione del Problema](#semplificazione-del-problema)
  - [Algoritmi Genetici: Mapping Sensori &rarr; Nodi Fog](#algoritmi-genetici-mapping-sensori-nodi-fog)
    - [Definizione del Problema](#definizione-del-problema)

# Modelli di Ottimizzazione

## Overview del Modello

Si considera ora, per semplicità, l'architettura composta da 3 layer (non consideriamo il livello costituito dai *nodi edge*):

1. Sensori
2. Nodi Fog
3. Cloud Data Center

Il **ritardo** è dato dal contributo del ***ritardo della rete*** e da quello del ***ritardo di elaborazione sui nodi***. I dati sono prodotti dai sensori e inviati ai nodi fog su cui avviene l'elaborazione. Come semplificazione, assumiamo di non dover tener conto della *ridondanza* e che le *operazioni* siano *stateful*: questo fa si che un ***sensore mandi i dati sempre allo stesso nodo fog***. Il tutto si riduce a due problemi:

1. Mappare i flussi dati *dai sensori ai nodi fog*
2. Mappare i flussi dati *dai nodi fog ai nodi cloud*

### Modello di Performance

È possibile introdurre alcuni parametri per descrivere meglio il problema:

- $\lambda_i$ : flusso dati (***outgoing data rate***) prodotto dall'$i$-esimo sensore
- $\mu_j$ : ***process rate*** del *nodo fog* $j$-esimo

Le misure dei **due ritardi medi** si esprimono mediante i parametri:

- $\delta_{i,j}$ : ritardo $i$-esimo sensore &rarr; $j$-esimo nodo fog
- $\delta_{j,k}$ : ritardo $j$-esimo nodo fog &rarr; $k$-esimo nodo cloud

Definiamo le **decision variables**:

- $x_{i,j}$ &rarr; *collegamento* tra *sensore e nodo fog*
- $y_{j,k}$ &rarr; *collegamento* tra *nodo fog* e *nodo cloud*

$$
x_{i,j} = 
\begin{cases} 1 \text{ if sensor } i \text{ is sending data to fog } j \\
0 \text{ otherwise}
\end{cases} \qquad
y_{j,k} = 
\begin{cases} 1 \text{ if fog node } j \text{ is sending data to cloud node } j \\
0 \text{ otherwise}
\end{cases}
$$

### Il Problema di Ottimizzazione

L'**obiettivo** del modello di ottimizzazione è quello di ***trovare il mapping che minimizza il tempo di risposta***. Definendo $\mathcal{S}$ l'insieme dei *sensori* e $\mathcal{F}$ l'insieme dei *nodi fog*, si definisce il **tempo di risposta** come *somma di diversi contributi*:

- **MEDIA RITARDO SENSORI &rarr; NODI FOG**. Il ritardo $\delta_{i,j}$ lo si ha solo se il sensore produce dati. Il risultato si va a pesare per $\lambda_i$ diviso la *somma di tutti i* $\lambda$ (traffico prodotto dal sensore rispetto al traffico totale).
  $$
  T_{netfs}=\frac{1}{\sum_{i\in\mathcal{S}}\lambda_i}\sum_{i\in\mathcal{S}}\sum_{j\in\mathcal{F}}\lambda_ix_{i,j}\delta_{i,j}
  $$

- **MEDIA RITARDO NODI FOG &rarr; NODI CLOUD**.
  $$
  T_{netfs}=\frac{1}{\sum_{j\in\mathcal{F}}\lambda_j}\sum_{j\in\mathcal{F}}\sum_{k\in\mathcal{C}}\lambda_ix_{j,k}\delta_{j,k}
  $$

- **PROCESSING TIME NODI FOG**
  $$
  T_{proc} = \frac{1}{\sum_{j\in\mathcal{F}}\lambda_j}\sum_{j\in\mathcal{F}}\frac{\lambda_j}{\mu_j-\lambda_j}
  $$

dove definiamo $\lambda_j$ come la ***somma di tutti i*** $\lambda_i$ ***che vanno sul nodo*** $j$:
$$
\lambda_j = \sum_{i\in\mathcal{S}}x_{i,j}\cdot \lambda_i
$$
#### Vincoli

- ***Ogni sensore*** deve mandare i ***dati*** a ***un solo nodo fog***.
  $$
  \sum_{j\in\mathcal{F}}x_{i,j} \qquad \forall i \in \mathcal{S}
  $$

- ***Ogni nodo fog*** deve mandare i ***dati*** a ***un solo nodo cloud*** (analogo al precedente).
- I ***nodi fog non*** devono essere ***sovraccaricati***.

$$
\lambda_j < \mu_j \qquad \forall j \in \mathcal{F}
$$

#### Semplificazione del Problema

Il **problema non sta** nel ***mapping tra nodi fog e nodi cloud***: **non c'è rischio di congestione** sul cloud, i *nodi* si possono considerare come aventi un *processing power infinito*. In questo modo non si considerano più tutti gli $y_{j,k}$ dal problema. Rimane il problema del **mapping** dei ***sensori sui nodi fog***, che è *analogo* al problema delle *macchine virtuali sui nodi cloud* dove il focus è sul *bilanciamento del carico*. Questi problemi sono riconosciuti con il nome di ***bin-packing problems***.

## Algoritmi Genetici: Mapping Sensori &rarr; Nodi Fog

Algoritmi *meta-euristici* inspirati dalla biologia. Si parte con una popolazione molto ampia. Il sistema non ha paura dei *minimi locali*: non tutta la popolazione si lascia ingannare. L'algoritmo presenta una *sintassi* specifica.

- **`Individuo`**: singola soluzione al problema
- **`Cromosoma`**: *politica* della soluzione, rappresentata come una ***sequenza***
- **`Gene`**: ***unità della sequenza*** (parte di un cromosoma)

Ad un individuo viene applicata una **funzione fitness** che *valuta il comportamento di un individuo*: questa funzione è estremamente ***correlata alla funzione obiettivo del problema di ottimizzazione***. Mano a mano che si fa girare l'algoritmo, generazione dopo generazione, la *popolazione migliora*.

### Definizione del Problema

- Cromosoma &rarr; sequenza di $\mathcal{S}$ geni (dove $\mathcal{S} = \text{numero di sensori}$).
- Gene $c_g$ indica il ***numero del nodo fog*** a cui il ***sensore*** $g$ sta inviando i dati

Infine si definiscono gli **operatori genetici**, che lavorano in maniera più o meno casuale.

- **`CROSSOVER`** &rarr; il cromosoma (sequenza) della generazione $k$-esima di due genitori viene tagliato in un punto e viene ricombinato in una generazione $k+1$-esima. Si può considerare un ***merge di due individui***.
  - ***uniforme***: per ogni posizione $i$ si decide se scegliere che cromosoma inserire dalle due sequenze tagliate.
- **`MUTAZIONE`** &rarr; *cambiamento* di *un gene*
  - ***semplice***: un gene random dell'individuo (soluzione) precedente viene sostituito con un nuovo valore
  - ***shuffle***: riordinamento di geni in un individuo (utile nel TSP). Si cambiano le *posizioni*, *non i valori*.
- **`SELEZIONE`** &rarr; operazione che decide ***quali nodi mantenere*** tra una generazione e la sua successiva
  - ***roulette***: la decisione è casuale
  - ***a torneo***: si prendono $N$ individui e si seleziona ***il migliore***

Il problema del mapping può essere anche affrontato sulla base di determinati giorni dell'anno o fasce orarie.
