- [Tecnologie Client-Side](#tecnologie-client-side)
  - [Javascript](#javascript)
  - [`AJAX ` (Asynchronous Javascript and XML)](#ajax--asynchronous-javascript-and-xml)
  - [`CSS ` (Cascading Style Sheets)](#css--cascading-style-sheets)
  - [`jQuery`](#jquery)
  - [`React`](#react)
  - [`Node.js`](#nodejs)
- [Tecnologie Mobili](#tecnologie-mobili)

# Tecnologie Client-Side

## Javascript

Linguaggio di *scripting* usato per lo più nello ***sviluppo client-side***.

**`TRANSPILING`**: strumento utilizzato per *mantenere la compatibilità tra le diverse versioni di JavaScript*. Prende il codice scritto in una determinata versione e lo ***trasforma in codice backward-compatible*** in grado di ***girare su tutti i browser***. Il termine è la fusione delle parole *translate* + *compiling*. Un esempio di strumento di transpiling è **`Babel`**.

**`PROMISE`**: una promise ***definisce una callback da chiamare***. È un **oggetto** che rappresenta il risultato pendente di un’**operazione asincrona**, oggetto grazie al quale possiamo definire le attività da eseguire dopo l’esito, positivo o negativo, dell’elaborazione. L'oggetto *Promise* prevede dei metodi applicabili alle sue istanze, conosciuti come **metodi d'istanza**. Questi metodi vengono eseguiti in base allo stato che la Promise andrà ad assumere, ovvero gestiscono gli scenari che seguono la risoluzione o il rigetto, associando ulteriori azioni a una Promise che ha già assunto uno stato stabilito: questi metodi sono ***`.then()`*** e ***`.catch()`***.

## `AJAX ` (Asynchronous Javascript and XML)

Tecnologia utilizzata per *realizzare applicazioni web-based*, resa popolare da Google nel 2005. È ***accettata come standard*** da *tutti i **browser principali***. Si tratta di una **tecnica asincrona** per lo ***scambio di dati*** tra un *web browser* (client) e un server: il dialogo con il server si basa su messaggi `XML` (o anche `JSON`). Permette l'**aggiornamento dinamico di una pagina web** *senza l'esplicito ricaricamento da parte dell'utente*.

## `CSS ` (Cascading Style Sheets)

Si tratta di un *linguaggio di programmazione* utilizzato per definire la ***formattazione delle pagine Web***. Permette di specificare ***come devono essere rappresentati i dati di una pagina***, a livello di *font*, *colore*, *allineamento* e *stile*. L'utilizzo del `CSS` promuove il **riutilizzo del codice**.

## `jQuery`

Nasce nel 2005 ma viene rilasciato nel 2006. È una **libreria JavaScript** di dimensioni limitate per applicazioni web. Permette di ***interagire con il `DOM` e di manipolarne gli oggetti***. Supporta le ***funzioni di interazioni con un server mediante `AJAX`***. Per interagire con il `DOM` si usa l'*oggetto* **`$`** (*oggetto base di jQuery*).

## `React`

È una **libreria JavaScript open-source** per la ***creazione di interfacce utente***. Una delle sue caratteristiche sta nella sua **portabilità**, in quanto è scritto in *puro JavaScript* e *non richiede plugin*. Supporta i dispositivi mobili (*`React Native`*) e il deployment viene reso più semplice grazie all'utilizzo di **`npm`**. Presenta due tipologie di approccio:

- **approccio `dichiarativo`**: *definizione di layout* (simile ai *template*), con la *possibilità di definire uno stato interno dell'oggetto*
- **approccio `component-based`**: vengono definiti dei ***componenti*** nei quali è possibile anche fare uso di *ereditarietà*. Una volta creato, un componente può *essere utilizzato all'interno di una pagina mediante il suo `tag HTML`*, promuovendone il ***riutilizzo***

Il **`VIRTUAL DOM`** è il concetto ***alla base del funzionamento di React***. Il `Virtual DOM` è una *copia virtuale* del `DOM Reale`: per ogni oggetto del `DOM` si definisce un nuovo oggetto nel `Virtual DOM`. Il **render di un oggetto `JSX`** corrisponde all'***aggiornamento di ogni oggetto del `Virtual DOM`*** (aggiornato *interamente*, al contrario del `DOM`). Nel momento in cui un oggetto viene modificato si hanno *due versioni del `DOM`*: *prima* e *dopo*. Si ***confronta ciò che è cambiato*** e si guarda nel `Virtual DOM` quali sono i cambiamenti da propagare nel `DOM Reale`: vengono ***aggiornati solo gli elementi che sono stati cambiati*** (`diffing`, ricerca degli elementi che *differiscono* tra `VDMO` e `DOM`). Questo rappresenta un metodo *semplice e rapido per modificare la pagina*, che conferisce un ***miglioramento prestazionale***. La **gestione del `VDOM`** è ***demandata al componente `ReactDOM`*** (simile all'oggetto `$` in `jQuery`).

La **sintassi `JSX`** è un'***estensione di JavaScript utilizzata in React***. Si tratta di una *sintassi familiare* utilizzata per il **strutturare il rendering dei componenti**. La notazione si basa su `{}` e supporta le *espressioni JavaScript*, le *chiamate a funzioni*, *condizioni* e *loop*. L'uso di `JSX` ***protegge contro attacchi di tipo `XSS`***. Un oggetto `JSX` è ***equivalente a un oggetto `React`***.

## `Node.js`

È un **`JavaScript runtime enviroment`** che *nasce nel 2009* e che ***permette di eseguire codice `JS` fuori dal browser***. La **piattaforma è costruita sul runtime JavaScript di Chrome** (*`Chrome V8 engine`)*, esportato dal browser e "impacchettato" in un'applicazione `C++`.  Quest'applicazione ci permette di *eseguire JavaScript sulla macchina* (o su un *server*). Viene utilizzato *per **realizzare applicazioni di rete veloci e scalabili***. `Node.js` ha un ***single thread event loop*** che ***esegue il codice senza blocchi***.

# Tecnologie Mobili

Scenario tipico: un servizio con tante interfacce. Il `Model` del servizio è unico, mentre `View` e `Controller` vengono delegate ad un'altra applicazione (vantaggio nell'utilizzo di `MVC`). Quando l'esigenza è quella di *supportare piattaforme diverse* (sistemi operativi mobili differenti, come `IOS` e `Android`), possono essere scelti approcci differenti:

- **`NATIVO`**: ogni tipo di piattaforma ha il suo linguaggio (es. `Swift` per `IOS`, `Kotlin` per `Android`), a un cambiamento dell'API corrisponde una modifica per ogni piattaforma. Questo approccio presenta un ***elevato livello di integrazione con la piattaforma***, ma ***occorre un coordinamento tra piattaforme diverse***, in quanto con questa strada è possibile avere una *possibile eterogeneità nella stessa applicazione per piattaforme differenti*.

- **`WEB BASED`**: l'applicazione è come se fosse costituita da un *client browser* che gira dentro di lei. La ***code base è unica***, ma ***perde l'elevata integrazione con la piattaforma*** presente nell'approccio precedente. Per accedere a tutte quelle parti del dispositivo al di fuori del browser (es. *sensori*, *telecamera*, *servizi*, *microfono*) sono necessari dei **plugin specifici**.

  Es. *`Cordova`*

- **`IBRIDO`**: il meglio degli approcci precedenti. Non c'è obbligo di lavorare con linguaggi differenti per piattaforme differenti. Produce un **pacchetto** caricabile sugli *store dei dispositivi mobili*. Molti framework utilizzati per quest'approccio sono *tentativi di porting* di framework nati per lo sviluppo web.

  Es. *`React Native`*, *`Flutter`*

**`React Native`**: Il codice va a *mimare il comportamento del `Virtual DOM`* visto in `React`. Il ***`Virtual DOM`*** non viene in questo caso mappato su una pagina, ma viene ***mappato*** su una ***struttura composta da componenti nativi***.