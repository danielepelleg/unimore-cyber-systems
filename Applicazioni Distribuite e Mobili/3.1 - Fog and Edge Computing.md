- [Fog and Edge Computing](#fog-and-edge-computing)
  - [Sistemi Distribuiti](#sistemi-distribuiti)
    - [Caratteristiche](#caratteristiche)
      - [Obiettivi](#obiettivi)
    - [Tipologie](#tipologie)
    - [Sfide e Problemi dei Sistemi Distribuiti](#sfide-e-problemi-dei-sistemi-distribuiti)
  - [Motivazioni al Fog Computing](#motivazioni-al-fog-computing)
    - [Tipologie di Applicazioni](#tipologie-di-applicazioni)
    - [Requisiti](#requisiti)
  - [Open Fog](#open-fog)
    - [Requisiti](#requisiti-1)

# Fog and Edge Computing

L'approccio cloud non è sempre la soluzione a tutti i problemi: a volte sono necessari approcci ibridi, con una capacità di calcolo che è possibile acquistare nel core della rete, ma che per evenienza può essere anche spostata più vicino agli utenti.

## Sistemi Distribuiti

> **SISTEMA DISTRIBUITO**
>
> Insieme di sistemi di calcolo indipendenti che visti da un utente appaiono come un unico sistema (computer).

### Caratteristiche

I calcolatori in questi sistemi sono **indipendenti**: non condividono memoria, hardware, *né failures* (es. *blackout*: questo tipo di sistemi di calcolo si trovano spesso in *datacenter differenti*, collegati a *service provider differenti*, utilizzando *OS differenti*). A scapito della loro indipendenza, questi nodi hanno bisogno di **collaborare tra loro**.

Questi sistemi **non condividono alcun meccanismo di sincronizzazione** (*assenza di un clock condiviso*). Grazie alla loro indipendenza, un'altra caratteristica di questi sistemi è la loro **elevata affidabilità**: è molto possibile che alcuni nodi presentino delle failures, quasi impossibile che tutti i nodi falliscano contemporaneamente. per questi motivi c'è comunque bisogno di qualche meccanismo specifico per gestire i diversi livelli di failures.

Il **rapporto prestazione/costo** di questi sistemi è molto interessante: non c'è bisogno di ricorrere sempre alle ultime tecnologie o versioni hardware in commercio, è possibile rimanere sulle *generazioni precedenti* per un risparmio nei costi (generalmente costano la metà), limitandosi a ***scalare orizzontalmente*** mediante l'utilizzo di *server multipli*.

I sistemi sono **distribuiti su scala geografica**: è opportuno dunque tenere conto dei *ritardi dovuti alla distanza fisica dei nodi*. Inoltre di stratta di **sistemi scalabili**: è possibile migliorare il proprio sistema "virtualmente" *aggiungendo nodi alla rete*.

#### Obiettivi

- Eseguire **operazioni di calcolo distribuite**

- **Condivisione di risorse** (*file system*, *calcolo*)

- **Massimizzare l'Affidabilità**

  $p=\text{probabilità di avere una failure su un nodo} \qquad \text{(probabilità indipendenti tra loro)}$ 

La probabilità che si verifichi una ***failure su tutti gli $n$** **nodi*** è $p^n$ (supponendo $p=0.5$, corrispondente a una failure del $5\%$, la funzione parte dal valore $y=0.5$ e *decresce esponenzialmente verso lo $0$*). La probabilità di avere una ***failure parziale*** (*almeno un nodo che non va*, o *almeno una failure su tutto il sistema*) è data da $1 - P(\text{tutto funzionante})$, ovvero $1-(1-p)^n$. In questo caso si ha una ***curva retta*** che parte sempre dal valore $y=0,5$ comincia a *saturare verso il valore $y=1$*.

All'**aumentare del numero di nodi** dunque la ***probabilità*** di avere una ***failure completa*** diventa ***bassissima***, ma quella di ***avere almeno un nodo che non funziona cresce***. Se si vuole garantire una disponibilità di tipo $5-9$ (sistema disponibile nel $99,999\%$ del tempo, corrispondente a circa $4/5$ minuti di *downtime* in un anno) è opportuno lavorare con un gran numero di nodi.

- Lavorare con **ecosistemi aperti** per garantire l'**interoperabilità tra sistemi diversi** (utilizzando *standard aperti*): si deve essere in grado di supportare *tecnologie diverse*, *vendors* e *hardware differenti*.
- Avere un buon livello di **trasparenza**: l'utente non si deve accorgere dell'infrastruttura sottostante al servizio (trasparenza sui diversi aspetti di *migrazione*, *riallocazione* e *replicazione* delle risorse).
- **Scalabilità** (***locale***, aggiungendo nodi al sistema, ***geografico***, con datacenter differenti e legata all'***amministrazione***)

### Tipologie

Le due diverse tipologie di sistemi distribuiti si basano sull'**accoppiamento**, che può essere **stretto** (in questo caso si parla di ***sistemi paralleli***) o **lasco** (anche chiamati ***sistemi distribuiti***). Un accoppiamento lasco permette una ***maggiore libertà***, mentre un sistema distribuito permette una ***cooperazione più semplice***. Nei sistemi paralleli i messaggi devono essere *definiti in modo particolare*, mentre in un sistema lasco questi sono *auto-descrittivi*.

### Sfide e Problemi dei Sistemi Distribuiti

Le principali sfide di un sistema distribuito risiedono nel **naming** (delle risorse), nella **comunicazione** e nell'**architettura di riferimento**. Le architetture a cui un sistema si rifà sono principalmente due: quella ***monolitica*** (singoli componenti accoppiati tra loro) o quella a ***microservizi*** (componenti piccoli, indipendenti tra loro, che possono differire anche per le *tecnologie che utilizzano*). Altri problemi risiedono nella **come riallocare il carico sui nodi**, e **quando farlo** (trovare la soglia di carico tale per cui diventa conveniente scalare il proprio sistema). Nel prendere queste decisioni è importante chiedersi quale sia l'**obiettivo del sistema**. L'ultimo problema consiste nel garantire il **CAP** (***Consistency***, ***Availability***, ***Partitioning***).

- Consistenza &rarr; gli utenti che accedono al sistema vedono sempre la stessa versione dei dati (anche in seguito a delle modifiche)
- Disponibilità &rarr; tutti gli utenti riescono ad accedere ai dati
- Partizionamento &rarr; il sistema deve continuare a funzionare anche quando avvengono delle failures su alcuni nodi della rete

È solito assicurare ***soltanto due***  di queste caratteristiche al proprio sistema.

## Motivazioni al Fog Computing

Il Fog Computing è un tipo particolare di sistema distribuito. Alcune applicazioni hanno requisiti difficili da soddisfare con sistemi tradizionali, è necessario pertanto pensare a soluzioni specifiche. Per riferirsi a queste applicazioni, si può dire che questa siano proprie di **sistemi cyber fisici**, sistemi che hanno una loro parte fisica costituita da ***sensori e attuatori*** distribuiti su ***larga scala geografica***. Questi sono soliti produrre una *grande quantità di dati*. 

> <u>Esempio</u>: Aziende che incentivano gli utenti a utilizzare i propri smartphone per fare delle foto ai cartellini dei prezzi di diversi articoli raccogliendo dati che l'azienda utilizza per fini statistici sull'andamento dell'economia.

### Tipologie di Applicazioni

- **Applicazioni Urbane** (settore *smart cities*): i servizi che sfruttano questa tecnologia valgono miliardi di dollari. Vengono utilizzate per la ***gestione della mobilità*** (trasporto pubblico, ritardo dei mezzi, controllo del traffico, semafori intelligenti), dell'***energia e dei rifiuti*** (impatto dell'attività umana sull'ambiente) o per la ***sicurezza pubblica*** (sistemi di sorveglianza con la capacità di rilevare oggetti, eventi o entità). La gestione di questa grande quantità di dati sotto forma di risorse audio e video rimane sempre una sfida.
- **Industrial IIOT**: necessità per le aziende di monitorare il ciclo produttivo sin dal suo inizio, onde evitare problemi e spese inutili alla fine. È necessario aumentare il livello di intelligenza della produzione, per poter far fronte a richieste sempre differenti.
- **Automotive**: per poter ***ridurre il traffico***, il ***numero di incidenti***, i ***consumi*** è necessario monitorare diversi dati, e bisogna farlo in *real-time*: cià richiede un loop di controllo brevissimo (circa $100ms$).
- **Healthcare**: elaborazione di dati biometrici in maniera sicura

### Requisiti

Ciascun applicazione specifica ha bisogno di requisiti differenti, i principali sono:

- **CPU**-bound: per i task più onerosi dal punto di vista computazionale
- **Latency**-bound: vengono richiesti requisiti particolari in termini di ***tempi di risposta*** (applicazioni real-time)

- **Bandwidth**-bound: viene trasmessa una grande quantità di dati sulla rete
- **Reliability**: c'è bisogno di affidabilità dei dati trasmetti sotto diversi punti di vista: sicurezza, integrità, privacy
- **Statefulness**: i dati non sono indipendenti e non possono essere distribuiti su una rete costituita da nodi fog

Le principali sfide dei sistemi fog riguardano pertanto la **scalabilità** e la **minimizzazione dei ritardi**. Il **cloud** non rappresenta più la soluzione per questi sistemi: questi servizi scambiano grandi quantità di dati, pertanto ***non è conveniente*** dal punto di vista economico. C'è bisogno di pensare a un *nuovo modello centralizzato*.

Il **Fog Computing** si basa sostanzialmente sull'**utilizzo di CDN** (Content Delivery Network), stavolta non solo per replicare contenuti e metterli più vicini all'utente, ma anche ***per eseguire elaborazioni dei dati***. Molto spesso i sensori raccolgono dati con una scarsa varianza, o molto correlati tra loro: un primo step di processing potrebbe essere quello di ridurre la dimensionalità del problema. Le operazioni più critiche dal punto di vista temporale con l'adozione di questa architettura possono essere spostate più vicino all'utente. Con l'adozione del Fog Computing è necessario decidere quali operazioni delegare ai data center cloud, quali altre spostare sui nodi più vicini agli utenti (bordi della rete).

## Open Fog

Si tratta del **documento di riferimento** in merito ad un'architettura *Fog Computing*. L'idea è quella di ***estendere le funzionalità del Cloud*** senza sostituirlo, ma conferendo all'architettura **più flessibilità e scalabilità**.

Preso l'esempio dell'*autonomous driving* unito ad un'architettura Fog, anziché avere una struttura a stella dove tutti i dati convergono verso un unico centro (datacenter fog), si ha una ***comunicazione anche a livello più basso***, solitamente limitata a una certa area geografica. In questo modo l'automobile può chiedere al nodo fog più vicino informazioni sullo stato/allarmi dei semafori dell'area. Il **nodo fog** può agire da ***area di coordinamento*** per i veicoli che si trovano sulla stessa area: segnalare incidenti, raccogliere sensori da altri veicoli. I dati a loro volta possono essere gestiti da sistemi cloud diversi: sistemi cloud cittadini possono raccogliere dati per analizzare il flusso del traffico, dando un feedback alle persone interessate. Altri dati possono essere di interesse per i produttori delle automobili, che hanno bisogno di conoscere lo stato delle loro vetture per monitorare eventuali problemi di funzionamento.

### Requisiti

Anche definiti come ***pillars** of Fog*, sono i seguenti:

- **SICUREZZA**: tutti gli aspetti collegati a *problematiche di privacy*. I dati che riguardano i cittadini sono spesso sensibili o personali. C'è un problema di fiducia: è necessario garantire che l'accesso ai dati sia limitato a dati anonimizzati. I sistemi Fog sono inoltre sistemi distribuiti graficamente: il perimetro dell'infrastruttura è enorme, pertanto garantire la sicurezza su ogni singolo nodo della rete rappresenta sempre una sfida.
- **SCALABILITÀ**: è necessario garantire la *comunicazione di nodi Fog appartenenti a vendor diversi*. Le applicazioni devono avere per questo un ***concetto di SLA*** (Service Level Agreement) dove specificare le prestazioni per essere scalabili dal punto di vista delle **performance**. Inoltre hanno bisogno di essere scalabili dal punto di vista della **capacità**, adattando il loro funzionamento al carico di lavoro, e dell'**affidabilità**, in modo da poter garantire un certo livello di affidabilità del sistema con un numero maggiore di repliche. Per ultimo, anche tutto cià che riguarda il **software** deve essere scalabile.
- **OPENESS**: i nodi devono utilizzare degli standard per scambiarsi dati tra loro, per comunicare e per cooperare. 
- **AUTONOMIA**: i nodi devono avere delle funzionalità di ***discovering*** e ***orchestazione*** dei sensori e di ***sicurezza*** per essere in grado di rilevare un'intrusione. Inoltre devono poter ***operare in maniera autonoma***, devono essere in grado di *auto-configurarsi*,  senza il bisogno di interagire sempre con il cloud.
- **PROGRAMMABILITÀ**: deve essere possibile utilizzare la *virtualizzazione* e la *containerizzazione*, inoltre devono essere semplici da gestire anche in caso di aggiornamento.
- **RAS**: Reliability - Availability - Serviceability

Un sistema Fog deve essere quanto più ***integrabile a un sistema cloud già esistente***. Nei modelli principali si considerano 4 layers:

1. Sensori
2. Edge (Gateway)
3. Fog
4. Cloud

La comunicazione tra sensori e il layer edge potrebbe essere legata a ***protocolli di prossimità*** (come ad esempio *bluetooth*). Dagli edge in poi è possibile avere un primo livello IP che raccoglie i dati in una piccola area e comunica con i nodi Fog, che possono ricoprire un *quartiere* o una *città*, fino ad arrivare al cloud che copre l'applicazione a *livello globale*. Spesso quando si parla di **edge computing** si fa riferimento al fog computing, questi termini sono ambigui: da questo momento con *edge computing* si farà riferimento al *principio*, mentre con *fog* alla sua *implementazione*.
