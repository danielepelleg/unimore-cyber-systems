- [Virtualizzazione](#virtualizzazione)
  - [Evoluzione Storica](#evoluzione-storica)
    - [Principi di Virtualizzazione](#principi-di-virtualizzazione)
      - [Classificazione delle Istruzioni](#classificazione-delle-istruzioni)
  - [Tecniche di Virtualizzazione](#tecniche-di-virtualizzazione)
    - [Trap and Execute](#trap-and-execute)
    - [Binary Translation](#binary-translation)
    - [Binary Patching](#binary-patching)
    - [Para-Virtualization](#para-virtualization)
      - [Gestione delle Risorse Hardware](#gestione-delle-risorse-hardware)
      - [Gestione della Memoria](#gestione-della-memoria)
  - [L'Hypervisor](#lhypervisor)
    - [Virtualizzazione della Memoria](#virtualizzazione-della-memoria)
    - [Virtualizzazione dello Storage](#virtualizzazione-dello-storage)
  - [Gestione delle Risorse](#gestione-delle-risorse)
    - [Server Consolidation](#server-consolidation)
    - [Migrazione delle VM](#migrazione-delle-vm)

# Virtualizzazione

Il termine **virtualizzazione** fa riferimento alla possibilità di ***astrarre le componenti fisiche di un sistema*** come *hardware*, *storage* e *risorse di rete* col fine di ***creare un ambiente virtuale***. Le motivazioni che giustificano questa tecnologia sono molteplici: *un miglior utilizzo dell'hardware*, *tolleranza ai guasti* ed *elasticità*. L'**astrazione** può essere implementata a ***livelli differenti***:

- **EMULAZIONE** (a livello di *circuiteria della macchina*): permette di ***ricreare le componenti hardware***, che *possono essere diverse da quelle del sistema che viene astratto* (può *runnare anche sw specifico per l'hw*). Comporta *più overhead*, ma *concede molta flessibilità*.
- **VIRTUALIZZAZIONE** (a livello *hardware*): utilizza un **hypervisor** per ***gestire le VM***, che prendono anche il nome di *guest*. Il nodo su cui risiede l'hypervisor prende il nome di ***host***, e può *ospitare più VM.*
- **CONTAINERIZZAZIONE** (a livello di *sistema operativo*): consiste nell'utilizzo di **container**, ***ambienti separati*** (*strutture logiche*) che fanno uso di un ***gruppo di  processi per profilare le risorse della macchina*** (chiamati *cgroups*, sono delle *API*). Questi processi sono separati da container a container, ma *condividono il kernel* (*Sistema Operativo*). Ogni container può avere ***file system***, ***configurazioni*** e ***utilizzare librerie*** diverse da altri. Per gestire i container viene utilizzato il **Container Enviroment**.

## Evoluzione Storica

La **virtualizzazione** non è stata sempre una tecnologia di interesse comune. I primi interessi si hanno attorno agli *anni '70* con la nascita dei primi *mainframe*, per poi perdersi attorno agli *anni '80* con la nascita dei *primi PC*, dove grazie ai *sistemi operativi multiutente e multiprocesso* non c'era tanto bisogno di separazione. In questi anni dove l'*hardware è economico* ci si domanda *perché virtualizzare*, *quando è possibile utilizzare delle macchine fisiche con un costo minore*. Questa tecnologia ***ha senso se utilizzata sopra processori prestanti***, pertanto partire dagli *anni duemila* si torna a *parlare di virtualizzazione* grazie alla ***nascita delle prime piattaforme Cloud***.

### Principi di Virtualizzazione

I **principi teorici di virtualizzazione** vengono discussi per la prima volta ***nel '74 da Popek e Goldberg*** in una *pubblicazione scientifica*. Si tratta di *regole da rispettare affinché una piattaforma hardware possa supportare la virtualizzazione*. Nell'articolo viene data *la prima definizione di macchina virtuale*: un ***duplicato efficiente e isolato della macchina reale***. Inoltre si parla delle *tre caratteristiche essenziali del **Virtual Machine Manager*** (***Hypervisor***):

- **FEDELTÀ**: *l'ambiente ricreato dall'Hypervisor è identico a quello originale*
- **PERFORMANCE**: i *programmi che eseguono hanno al massimo un degrado prestazionale minimo*
- **SICUREZZA**: l'*Hypervisor ha accesso a tutte le risorse del sistema*

#### Classificazione delle Istruzioni

Diversi tipi di istruzioni:

- **SAFE**

- **PRIVILEGIATE**: assumendo che la CPU lavori in due modalità: *standard* e *hypervisor mode*, queste ***istruzioni generano una trap in standard mode*** e vengono ***eseguite normalmente in hypervisor mode***

- **SENSIBILI**: istruzioni che possono ***accedere o modificare la configurazione della macchina***. Fino a quando queste istruzioni *sono anche privilegiate* non ci sono problemi, le ***sensitive instructions che non sono privilegiate***, chiamate **unsafe instructions**, però costituiscono un problema. Queste istruzioni ***non generano un'eccezione*** (***trap***), pertanto possono avere dei *comportamenti indesiderati* e ***violare i principi di fedeltà e/o sicurezza del sistema***. *L'Hypervisor non può intercettare questo tipo di istruzioni e modificarne il comportamento*. 

  <u>Es</u>. *accesso agli indirizzi fisici della macchina virtuale (che possono non corrispondere a quelli della macchina fisica)*, *accesso al registro di controllo in un'architettura x86*, *abilitare/disattivare gli interrupts*

## Tecniche di Virtualizzazione

La virtualizzazione può essere classificata in diversi modi: può basarsi sul ***livello di astrazione*** (*Emulazione*, *Virtualizzazione*, *Containerizzazione*), sul ***principio di fedeltà*** (*Para/Full Virtualization*), oppure sull'***approccio utilizzato per gestire le sensitive instructions***: *Trap and Execute*, *Binary Translation*, *Binary Patching*.

### Trap and Execute

Si tratta del *primo approccio alla virtualizzazione*, discusso nel *Paper di Popek e Goldberg del '74*. Quando il ***guest tenta di eseguire un'istruzione privilegiata*** ***causa un'eccezione intercettata dall'Hypervisor***, che controlla la correttezza dell'operazione richiesta e ne ***emula il comportamento***. L'intercettazione *dell'Hypervisor* comporta un ***overhead dovuto al context switch***.

### Binary Translation

Si tratta di un **approccio pro-attivo**: viene utilizzato ***prima dell'esecuzione del codice*** ed ***effettua una scansione del codice da eseguire***. Si paga un **overhead iniziale dovuto all'analisi del codice**, ma la ***tecnica risulta più veloce***, in quanto ***le parti di codice che possono dare problemi (istruzioni sensibili ma non privilegiate) vengono riscritte modificando i frammenti di codice nel kernel***, creando una ***versione del codice hypervisor-safe***. Ci si riferisce alle *unità di codice* come **blocchi**: questi possono essere *tradotti una volta e poi cachati* e possono essere *collegati al codice originale* ***riscrivendo gli indirizzi di salto***, oppure è possibile *collegare due blocchi modificati tra loro*. (es. di *Binary Translation* &rarr; *VMware*)

### Binary Patching

Simile al *Binary Translation*, come il precedente ***effettua un analisi  del codice prima dell'esecuzione***, ma ***cambia la gestione del codice modificato***. Il codice, una volta tradotto, ***sovrascrive il codice originale***. Il codice modificato può avere una *lunghezza differente dall'originale* e il controllo del *caching risulta più complesso*. (es. di *Binary Patching* *Oracle VirtualBox*)

### Para-Virtualization

Si assume che la ***modifica del codice venga fatta a compile time*** (non più a *runtime* come per *Binary Translation*). Le ***sensitive instructions*** vengono ***sostituite*** con delle ***API*** (*system call*) che chiamano l'Hypervisor: il codice è *a conoscenza di girare su una VM*, pertanto interagisce direttamente l'Hypervisor (***principio di fedeltà***), ciò consente di far girare il tutto a ***velocità nativa***. 

#### Gestione delle Risorse Hardware

Per la gestione delle risorse hardware possono essere utilizzati diversi approcci:

- **EMULAZIONE dell'HW**: consente di *emulare hardware non installato sulla macchina*, ma *introduce molto overhead*. Quest'approccio ***massimizza la safety***.

- **ACCESSO DIRETTO all'HW**: consente di *accedere direttamente all'hardware della macchina massimizzando le performance*, ma è l'Hypervisor che deve *gestire l'accesso concorrente alle risorse*.

- **SPLIT DRIVER**: riprende i vantaggi dei primi due. Si tratta di un ***approccio comune degli strumenti di virtualizzazione***, per utilizzarlo è richiesto l'installazione dei "***tools***". Si divide in due parti:

  - **back-end** utilizzato per *l'accesso all'hardware*
  - **front-end** driver che viene *eseguito sul guest* 

  *Interazioni Frontend &rarr; Hypercall &rarr; Hypervisor &rarr; Backend &rarr; Hardware*

#### Gestione della Memoria

L'approccio utilizzato per la gestione della memoria prende il nome di **Memory Ballooning**: consiste in un ***processo nella VM che monitora la memoria***. Se trova delle ***memoria non utilizzata nella VM la alloca per se', comunicandolo all'Hypervisor***. Nel caso in cui un'altra VM abbia bisogno di memoria, questa viene presa dall'Hypervisor e data alla VM che ne ha bisogno.

 ## L'Hypervisor

La ***virtualizzazione della memoria*** (*Hypervisor*) e la ***memoria virtuale*** sono due ***concetti separati***. La memoria virtuale consiste nell'utilizzare un ***indirizzo virtuale*** per fare riferimento a un ***indirizzo fisico***. L'indirizzo viene definito come: `address = page id + offset`. L'accesso alla memoria fisica pertanto richiede due accessi: il primo è l'***accesso alla page table*** (o alla *TLB*, la *cache dei look up recenti*), il secondo l'***accesso alla memoria fisica vero e proprio***.

### Virtualizzazione della Memoria

Con la **Virtualizzazione**, c'è bisogno di un ***ulteriore livello*** di accesso: è necessario ***mappare gli indirizzi fisici della VM sugli indirizzi fisici della macchina Host***. Per farlo si utilizza una ***struttura dati*** che prende il nome di **Shadow Pages**: questa ha bisogno di essere continuamente aggiornata, pertanto può introdurre *molto overhead*.

- Approccio Alternativo: **Condivisione delle Page Tables**

  Le page tables vengono ***condivise tra il S.O guest e l'Hypervisor***.

- Approccio Corrente: **MMU modificata per supportare i meccanismi di virtualizzazione**

### Virtualizzazione dello Storage

Lo storage può essere virtualizzato mediante l'utilizzo di **file VMDK**, un file contenente dei "***buchi***" che ***non occupano spazio su disco***. Il loro utilizzo viene normalmente domandato all'utente nel ***momento di creazione della VM*** (quando chiede se allocare immediatamente per la macchina *x Gb* o *fino a x Gb*). 

## Gestione delle Risorse

Tecniche utilizzate per fermare l'azione delle *macchine* che *consumano più risorse*. 

### Server Consolidation

Con la **Server Consolidation**, tante ***macchine fisiche*** vengono trasformate in ***tante macchine virtuali***: queste vengono ***compattate*** e viene posto un ***limite al loro utilizzo delle risorse*** (*CPU Capping*). La tecnica funziona particolarmente bene *se le macchine di partenza sono sotto-utilizzate*.

### Migrazione delle VM

La **migrazione** delle *VM* serve a ***compattare le VM*** e a ***spegnere i i server non utilizzati***. Può essere fatta in due modi:

- **LIVE**: fatta ***durante il funzionamento della macchina***. È *un'operazione più complessa* e viene fatta mediante un'azione di ***pre copia***, durante la quale vengono *pulite le strutture dati* e *trasferiti i metadati*. La ***migrazione vera e propria*** avviene ***fermando la macchina***. Il **downtime** è dell'ordine di ***qualche secondo***, in seguito lo ***stato della macchina viene ripristinato su una nuova macchina***.
- **STOP AND RESTART**: soluzione *non adatta a scenari che richiedono una disponibilità elevata*. La ***macchina viene fermata*** e il tempo di **downtime** è ***molto elevato***.

