- [Sicurezza](#sicurezza)
  - [Problemi di Sicurezza](#problemi-di-sicurezza)
    - [Impatto dell'Adozione del Cloud Computing](#impatto-delladozione-del-cloud-computing)
  - [Gestione della Sicurezza per il Customer](#gestione-della-sicurezza-per-il-customer)

# Sicurezza

Per un qualsiasi sistema informatico, i *requisiti* di sicurezza fanno riferimento all'acronimo **CID**:

- **CONFIDENZIALITÀ**: assicura che solo alcune entità possano accedere ai dati
- **INTEGRITÀ**: assicura che solo alcune entità possano modificare i dati
- **DISPONIBILITÀ**: garantisce che i dati siano sempre accessibili da qualcuno che dispone i privilegi

Altri requisiti riguardanti la *comunicazione* sono l'**AUTENTICAZIONE**, per almeno una delle due parti, e il **NON RIPUDIO**, che assicura che il messaggio sia stato inviato da un ente specifico (che non può negarlo). 

C'è bisogno di sicurezza perché i *sistemi non sono perfetti*, e in quanto tali possono sempre esserci degli *attaccanti* (criminali), che investono il loro tempo e denaro per avere un ritorno: soldi (monetizzazione diretta), vendita di dati (monetizzazione indiretta) o criminalità organizzata. Oltre a questi possono esserci attaccanti che diventano tali per motivi personali (come un licenziamento) o che lavorano in favore di competitor. La maggior parte di questi lo fanno per un *ritorno economico*. Esistono diversi tipi di **attacco**, ciascuno dei quali ***prova a violare uno o più requisiti di sicurezza***.

> **Scenario**:
> Generalmente un attaccante può attaccare un'azienda anche sul fronte psicologico: sfruttando i dipendenti. Un attaccante potrebbe inviare una mail a un dipendente con l'intento di installare un malware su una macchina e da lì muoversi *lateralmente*. Una volta ottenuto il controllo di un computer, l'obiettivo è quello di *ottenere più controllo*.

## Problemi di Sicurezza

- **SOFTWARE VULNERABILE**: applicazioni, sistema operativo, firmware non aggiornati (*difetti di programmazione*, *BUG*)
- **PROBLEMI DI CONFIGURAZIONE**: porte esposte, pagine di amministrazione facilmente accessibili, password di default mantenute
- **VULNERABILITÀ DEL PERSONALE**: phishing
- **PROBLEMI DI GESTIONE**: assenza di protocolli di sicurezza, protocolli sbagliati

Tipicamente gli attacchi più utilizzati sfruttano i *problemi di configurazione* (non sempre *tutti i dispositivi* collegati alla rete hanno una configurazione corretta) e *software vulnerabile*. Un *bug* porta *l'applicazione in uno stato imprevisto*, normalmente causa un *problema di usabilità*, ma nel momento in cui un attaccante viene a conoscenza dello stesso *bug* questo diventa *una vulnerabilità per il sistema*. L'attaccante, sfruttando il bug è in grado di produrre degli input che deviano il sistema in uno stato a lui favorevole. Anche il *verificarsi di un crash*, a seguito di input o richieste particolari, può essere utilizzato per un *attacco di negazione del servizio*.

### Impatto dell'Adozione del Cloud Computing 

L'Adozione del Cloud Computing, per quanto riguarda il *livello di sicurezza di un'Organizzazione*, ***tende a migliorarla***. Senza un sistema di cloud computing (rimanendo *on premise*), tutti gli aspetti che riguardano il sistema, dall'hardware all'ultimo livello del software, rimane a carico dell'organizzazione. Il modello di sicurezza a cui si va incontro quando si fa un *deployment su cloud* è un ***modello di sicurezza condiviso*** (tra il *cloud service provider* e il *customer*). Il Cloud Provider è *responsabile della sicurezza **del cloud***, mentre il Customer è responsabile della sicurezza ***nel cloud***. C'è una *linea di separazione* tra quella che è la *sicurezza dei due*: l'altezza di questa linea (quanta sicurezza è a carico del customer) dipende dal modello di servizio che si acquista.

> **Esempio**: ***AWS (EC2)***
>
> AWS si occupa della *sicurezza fisica di tutta l'infrastruttura cloud*: hardware e accesso ad esso, sensori, backup. Molto più sicuro dell'infrastruttura di una piccola/media azienda. Al Customer rimane da gestire la parte di sicurezza *più importante*: quella software. Con questo modello il Customer si deve ancora occupare degli aspetti di sicurezza *client side* e *server side*, nonché della protezione del traffico di rete.
>
> **Esempio: *AWS (EKS)* - Containers**
>
> Anche la parte di *piattaforma, gestione del sistema operativo e web server*, che prima erano in mano al *Customer*, sono date in mando al Cloud Provider. La parte di gestione del dato e dell'identità rimane ancora in mano al cliente.
>
> **Esempio: *AWS* - Lambda (SaaS)**
>
> Tutto il lato server passa al controllo del Cloud Provider: in mano al cliente rimane *il controllo dei dati* e di *gestione dell'identità*: è compito loro implementare un sistema di *autenticazione* per utilizzare determinate API.

Un sistema cloud è *potenzialmente accessibile da chiunque esternamente* (perché collegato a internet, diversamente da un sistema sulla propria rete privata), pertanto rimane un compito del customer assicurarsi un *sistema di accesso ai dati che risiedono sul cloud*.

Sul sito della [Cloud Security Alliance](https://cloudsecurityalliance.org/) sono presenti diverse risorse di Cloud Security. Tra questi ce n'è una che prende il nome di *Cloud Control Mapping* (*CCM*) che mostra su un foglio Excel quali sono i controlli di sicurezza dei principali standard (norme ISO), divisi in *domini* (autenticazione, interfacce delle applicazioni, gestione della configurazione, protezione del dato, crittografia). Tutti questi controlli vengono mappati sui vari modelli di servizio: *IaaS*, *PaaS*, *SaaS*.

## Gestione della Sicurezza per il Customer

I seguenti aspetti di sicurezza sono a carico del *Customer* qualora si adotti una soluzione cloud con un modello di Servizio *IaaS*.

- **PATCH DEL SOFTWARE**: Il *patching* del software rimane a carico del customer. Quando nel caso peggiore il software presenta un bug che viene per primo scoperto da un attaccante, passa del tempo prima che venga resa nota a tutti (tra cui il produttore). Sarà il produttore a dover rilasciare un aggiornamento. Il problema nasce *quando la vulnerabilità viene scoperta* e *persiste fino a quando la patch non viene installata*.
- **AUTENTICAZIONE**: Le politiche di *autenticazione* e di *autorizzazione* rimangono a carico del customer, che deve mappare chi può collegarsi al servizio (mediante delle *identità digitali* come degli account o degli indirizzi email).
  - <u>AUTENTICAZIONE</u>: Il metodo più semplice è utilizzare *username* e *password*, con particolare attenzione alla scelta della password, che deve rispettare criteri particolari di complessità (controlli da configurare).
  - <u>AUTORIZZAZIONE</u>: Il personale dell'azienda deve disporre dei *privilegi minimi* affinché sia in grado di lavorare.
- **FORMAZIONE DEL PERSONALE**: Sono i primi ad accedere ai servizi cloud e a utilizzare i computer all'interno della rete aziendale, pertanto devono essere formate. I dispositivi devono essere usati in un certo modo e con una certa accortezza, altrimenti qualunque sistema di sicurezza diventa inutile. Solo mediante dei *seminari di training* e di *awareness* il personale può capire il *corretto comportamento per far fronte a determinate situazioni*.