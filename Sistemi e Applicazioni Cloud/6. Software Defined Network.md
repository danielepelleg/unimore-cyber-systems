- [Software Defined Network](#software-defined-network)
  - [Motivazioni](#motivazioni)
  - [Infrastruttura](#infrastruttura)
    - [Data Plane](#data-plane)
    - [Control Plane](#control-plane)
    - [Limiti](#limiti)

# Software Defined Network

La **Software Defined Network** (***SDN***) è una tecnologia che nasce per venire in contro alle ***esigenze*** dei ***grandi ISP*** (*Internet Service Provider*). Ha come obiettivo la ***riduzione dei costi operativi*** (*OPEX*), costi sempre presenti in ambito cloud come *elettricità* e *risorse umane*, e dei ***costi capitali*** (*CAPEX*), quei costi *fatti una volta e ammortizzati col tempo* (*investimenti*).

Lo **scenario di riferimento** è quello dei ***data center*** e dei ***cloud provider***. Nelle *SDN* le ***funzioni di rete*** vengono virtualizzate e ***implementate via software***. La ***comunicazione*** delle *VM* avviene in questo modo mediante degli ***switch definiti via software***, utilizzando ***apparati di rete general purpose***, *non tanto economici*, ma ***versatili***.

## Motivazioni

- **Condivisione delle Risorse**: *non è possibile* adattarsi ai *picchi di richieste*, pertanto occorre utilizzare ***policy flessibili*** per *equalizzare il flusso dati*.
- **Performance Isolation**: le ***prestazioni di un gruppo di macchine non deve influenzare quello di un altro***. Se fosse necessario *riorganizzare VLAN* o *link di rete* sarebbe impensabile farlo fisicamente: non ci si può permettere dei periodi di *down-time*.
- **Supporto alla Ridondanza**: necessaria per la ***tolleranza ai guasti***. Per gestire la ridondanza vengono utilizzati ***algoritmi*** basati su ***grafi aciclici***.

Ciascuna di queste caratteristiche viene ***implementata via software***. In uno **scenario dinamico** la ***comunicazione*** tra più dispositivi può risultare ***difficile***: ciascuno di questi ha un ***proprio firmware*** e delle sue ***API***.

## Infrastruttura

L'infrastruttura di una *SDN* si divide su più livelli:

- &uarr; **APPLICATIVO** (*Northbound Interface*): qui risiedono le ***applicazioni SDN***. Il livello applicativo guarda il *comportamento della rete* e comunica con il controller mediante delle ***API*** per ***cambiare le regole per il flusso dei pacchetti*** (*protocolli di routing*).
- &rarr; **CONTROLLER**: ***cervello*** della rete. Si interfaccia verso il basso per ***controllare l'hardware***, verso l'alto per la ***gestione del data center***. L'intelligenza di una rete *SDN* risiede su un ***dispositivo esterno***.
- &darr; **HARDWARE **(*Southbound Interface*): consiste in ***hardware programmabile*** per l'***inoltro dei pacchetti*** (basato su *parametri*). Comunica con il controller mediante dei **protocolli**.

### Data Plane

Il **Data Plane** fa riferimento alle ***funzioni di basso livello***. Il primo esempio di sistema *SDN* è dato da **OpenFlow**, lo *standard de facto* per la *comunicazione con l'hardware*. Se le regole di  **inoltro dei pacchetti** sui *router tradizionali* si basano sul *prefisso di rete*, sulle reti *SDN* è possibile ***configurare la routing table*** affinché sia basata su ***diversi parametri*** (*porte*, *indirizzi MAC per sorgente/destinazione*, *protocolli IP*) e faccia uso di *algoritmi di matching* con ***regole flessibili***. Per *semplificare la gestione*, si lavora con un sistema di ***più tabelle di piccole dimensioni***, piuttosto che con una unica. Delle tabelle secondarie possono essere emulate via software e contenere le *regole di inoltro meno frequenti*. La **gestione di situazioni particolari** come un ***picco di traffico inatteso*** o gli ***scenari di fault tolerance*** possono essere ***delegati al controller***, che ha il compito di *iniettare delle nuove regole nel dispositivo*. Lo stesso hardware può essere implementato per svolgere *via software* più funzioni (*switch*, *router*, *firewall*), ma **alcune funzioni** richiedono comunque ***hardware specifico***. I **messaggi** tra i dispositivi *HW* e il controller possono essere di due tipi:

- **MESSAGGI ASINCRONI**: *messaggi che **notificano un cambiamento del comportamento del dispositivo***

- **MESSAGGI SINCRONI**: *messaggi per **notificare lo stato degli apparati*** (se funzionano o meno)

### Control Plane

Il **Control Plane** fa riferimento al ***livello del controller***. Il controller elabora gli ***input degli elementi appartenenti all'infrastruttura*** e in base a questi prende ***decisioni*** in merito alla ***posizione delle VM e sulla loro migrazione***. Ha lo scopo di ***nascondere la complessità del sistema***, per questo utilizza dei **protocolli** (come *OpenFlow*) per comunicare con il ***livello sottostante*** e delle **REST API** per comunicare con il ***livello applicativo***.

### Limiti

I limiti di un sistema *SDN* sono principalmente dovuti all'***utilizzo dei controller***, elemento che *semplifica l'interazione dei dispositivi nella rete*, ma di ***difficile gestione***. Un controller può essere causa di rallentamenti quando gli vengono inviati dei dati: questi sono tipicamente ***flussi piccoli***, ma per i quali è necessario *istanziare una nuova connessione TCP*. Quando si utilizzano ***più controller*** è necessario ***coordinarli*** e ***assegnare loro delle sottoreti*** affinché non diventino dei *colli di bottiglia* o *causa di failures*. Altri problemi possono essere legati agli **switch**: se questi dispositivi ***non sono sufficientemente moderni*** possono far fatica a ***gestire tabelle di grandi dimensioni*** e ***algoritmi di matching complessi***.
